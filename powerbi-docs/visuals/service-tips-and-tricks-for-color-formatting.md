---
title: เคล็ดลับและลูกเล่นในการจัดรูปแบบสีใน Power BI
description: เคล็ดลับและลูกเล่นในการจัดรูปแบบสีใน Power BI
author: mihart
manager: kvivek
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/09/2018
ms.author: mihart
LocalizationGroup: Visualizations
ms.openlocfilehash: d3fba99c5b6b639d851b62d5624331b0bef1567d
ms.sourcegitcommit: 5e83fa6c93a0bc6599f76cc070fb0e5c1fce0082
ms.translationtype: HT
ms.contentlocale: th-TH
ms.lasthandoff: 02/13/2019
ms.locfileid: "56216159"
---
# <a name="tips-and-tricks-for-color-formatting-in-power-bi"></a>เคล็ดลับและลูกเล่นในการจัดรูปแบบสีใน Power BI
Power BI มีหลายวิธีในการปรับแต่งแดชบอร์ดและรายงานของคุณ บทความนี้ให้รายละเอียดคอลเลกชันของเคล็ดลับที่สามารถทำให้การแสดงภาพ Power BI ของคุณดึงดูดใจ น่าสนใจ และตรงตามความต้องการของคุณมากขึ้น

มีเคล็ดลับต่อไปนี้ให้ มีเคล็ดลับที่ดีอื่น ๆ หรือไม่? เยี่ยม! ส่งมาที่เราและเราจะดูว่าสามารถเพิ่มลงในรายการนี้ได้หรือไม่

* เปลี่ยนสีของจุดข้อมูลเดียว
* ยึดตามสีของแผนภูมิสำหรับค่าตัวเลข
* ยึดตามสีของจุดข้อมูลค่าสำหรับเขตข้อมูล
* กำหนดสีที่ใช้ในระดับสีเอง
* ใช้ระดับสีที่แยกออกจากกัน
* วิธีการยกเลิกการกระทำใน Power BI

หากต้องการเปลี่ยนแปลง คุณต้องแก้ไขรายงาน เปิดรายงานและเลือก**แก้ไขรายงาน**จากพื้นที่เมนูด้านบน ดังที่แสดงในรูปต่อไปนี้

![](media/service-tips-and-tricks-for-color-formatting/power-bi-edit.png)

เมื่อพื้นที่**การแสดงภาพ**ปรากฏทางด้านขวาของพื้นที่**รายงาน** ตอนนี้คุณก็พร้อมที่จะเริ่มการกำหนดค่าเองได้ ถ้าบานหน้าต่างเมนูไม่ปรากฏ เลือกลูกศร จากมุมบนขวา เพื่อเปิด

![](media/service-tips-and-tricks-for-color-formatting/power-bi-formatting-pane.png)

## <a name="change-the-color-of-a-single-data-point"></a>เปลี่ยนสีของจุดข้อมูลเดียว
ในบางครั้งคุณต้องการไฮไลท์จุดข้อมูลจุดใดจุดหนึ่ง อาจมีตัวเลขยอดขายของผลิตภัณฑ์ใหม่ที่เพิ่งเปิดตลาด หรือคะแนนคุณภาพที่เพิ่มขึ้นหลังจากเปิดใช้งานโปรแกรมใหม่ ด้วย Power BI คุณสามารถไฮไลท์จุดข้อมูลเฉพาะได้โดยการเปลี่ยนสี

แสดงการจัดลำดับภาพต่อไปนี้ของหน่วยที่ขายตามส่วนของผลิตภัณฑ์ 

![](media/service-tips-and-tricks-for-color-formatting/power-bi-grey.png)

ตอนนี้สมมติว่า คุณต้องการเรียกใช้เซกเมนต์**ความสะดวกสบาย**เพื่อจะดูว่าเซกเมนต์ใหม่นี้แสดงผลโดยใช้สีออกมาได้ดี ต่อไปนี้คือขั้นตอน:

ขยายส่วน**สีของข้อมูล** และเปิดแถบเลื่อนสำหรับ **แสดงทั้งหมด** ขั้นตอนนี้จะแสดงสีต่าง ๆ สำหรับแต่ละองค์ประกอบข้อมูลในการแสดงภาพ เมื่อคุณเลื่อนไปเหนือจุดข้อมูล ตัวเลื่อนจะถูกเปิดใช้งานเพื่อให้คุณสามารถปรับเปลี่ยนของจุดข้อมูล

![](media/service-tips-and-tricks-for-color-formatting/power-bi-show-all.png)

ตั้งค่า **ความสะดวกสบาย** ให้เป็นสีส้ม 

![](media/service-tips-and-tricks-for-color-formatting/power-bi-orange.png)

เมื่อเลือกแล้ว จุดข้อมูล**ความสะดวกสบาย**จะเป็นสีส้มสวยงามและโดดเด่นมาก

แม้ว่าคุณจะเปลี่ยนชนิดการแสดงภาพ Power BI จะยังคงจดจำสิ่งที่คุณเลือกและทำให้**ความสะดวกสบาย**ยังคงเป็นสีส้มอยู่

คุณสามารถเปลี่ยนสีของจุดข้อมูลสำหรับจุดเดียว หลายๆ จุด หรือองค์ประกอบข้อมูลทั้งหมดในการแสดงภาพได้ บางทีคุณอาจต้องการให้วิชวลมีสีที่เหมือนกันกับสีขององค์กรคุณ 

![](media/service-tips-and-tricks-for-color-formatting/power-bi-corporate.png)

มีหลากหลายสิ่งที่คุณสามารถทำได้ด้วยสี ในส่วนถัดไป เราโปรดดูที่ไล่ระดับสี

## <a name="base-the-colors-of-a-chart-on-a-numeric-value"></a>ยึดตามสีของแผนภูมิสำหรับค่าตัวเลข
แผนภูมิมักจะได้รับประโยชน์จากการตั้งค่าสีที่ยึดตามค่าตัวเลขของเขตข้อมูลแบบไดนามิก ด้วยการทำเช่นนี้ คุณสามารถแสดงค่าที่แตกต่างจากค่าที่เคยใช้ได้สำหรับขนาดของแถบ และแสดงค่าสองค่าในกราฟเดียวได้ หรือคุณสามารถใช้ขั้นตอนนี้เพื่อไฮไลท์จุดข้อมูลเหนือ (หรือใต้) ค่าบางค่าได้ โดยอาจไฮไลท์พื้นที่ของกาทำกำไรที่ต่ำ

ส่วนต่อไปนี้สาธิตวิธีการที่แตกต่างกันในการยึดสีตามค่าตัวเลข

## <a name="base-the-color-of-data-points-on-a-value"></a>ยึดตามสีของจุดข้อมูลสำหรับค่าหนึ่ง
เมื่อต้องการเปลี่ยนสีที่ยึดตามค่า ลากเขตข้อมูลที่คุณต้องการยึดตามสีลงในพื้นที่**ความเข้มของสี**ในพื้นที่**เขตข้อมูล** ในรูปต่อไปนี้ **%Market Share SPLY YTD**ถูกลากลงใน**ความเข้มของสี** 

![](media/service-tips-and-tricks-for-color-formatting/power-bi-color-saturation.png)

และในบานหน้าต่างจัดรูปแบบ ที่อยู่ใต้**สีข้อมูล**เป็นตัวกำหนดว่าค่าของ **%Market Share SPLY YTD**จะเปลี่ยนสีและแรเงาในแผนภูมิคอลัมน์ของคุณ ในตัวอย่างนี้, %Market Share ที่ต่ำกว่าจะเป็นสีน้ำเงินอ่อน และค่าที่สูงกว่าจะเป็นสีน้ำเงินเข้ม


![](media/service-tips-and-tricks-for-color-formatting/power-bi-data-colors2.png)


อย่างที่คุณเห็น แม้ว่าเราขายต่อหน่วยได้มากกว่าทั้งในแง่ของ**ประสิทธิภาพ**และ**Extreme** (คอลัมน์ของทั้งคู่ขึ้นสูงกว่า), แต่**การจัดการดูแล**มี **%Market Share SPLY YTD**ที่ใหญ่กว่า (คอลัมน์มีความเข้มของสีมากกว่า)

![](media/service-tips-and-tricks-for-color-formatting/power-bi-saturation.png)

## <a name="customize-the-colors-used-in-the-color-scale"></a>กำหนดสีที่ใช้ในระดับสีเอง
คุณสามารถกำหนดสีที่ใช้ในระดับสีเองได้ ตามค่าเริ่มต้น ค่าต่ำสุดในข้อมูลของคุณถูกแมปเข้ากับสีที่มีความเข้มน้อยที่สุด และค่าสูงสุดไปยังสีที่มีความเข้มมากที่สุด ในรูปด้านบน เราใช้การไล่ระดับของสีน้ำเงิน 

ขยาย**สีข้อมูล**และคุณจะเห็นการไล่ระดับสีของสีที่ใช้สำหรับการแสดงข้อมูลของคุณ ช่วงสีจะแสดงในแถบการไล่ระดับสีที่แสดงสเปกตรัม ระหว่างค่าสี**ต่ำสุด**และ**สูงสุด** โดยสีที่มีค่า**ต่ำสุด**อยู่ที่ด้านซ้าย และสีที่มีค่า **สูงสุด**อยู่ทางด้านขวา

![](media/service-tips-and-tricks-for-color-formatting/power-bi-data-colors2.png)


เมื่อต้องการเปลี่ยนมาตราส่วนเพื่อใช้ช่วงต่าง ๆ ของสี เลือกสีในรายการแบบเลื่อนลงที่ด้านข้าง**ต่ำสุด**หรือ**สูงสุด** จากนั้นเลือกสี รูปภาพต่อไปนี้แสดงสี**สูงสุด**เปลี่ยนเป็นสีดำ และแถบไล่ระดับสีแสดงสเปกตรัมสีใหม่ระหว่าง**ต่ำสุด**และ**สูงสุด**

![](media/service-tips-and-tricks-for-color-formatting/tipstrickscolor_11.png)

คุณยังสามารถเปลี่ยนวิธีที่ค่าแมปไปยังสีเหล่านี้ได้ ในรูปต่อไปนี้ สีสำหรับ**ต่ำสุด**และ**สูงสุด**จะถูกตั้งค่าเป็นสีส้มและสีเขียวตามลำดับ

ในรูปภาพแรกนี้โปรดสังเกตว่า แท่งในแผนภูมิแสดงการไล่ระดับสีที่แสดงในแถบดังกล่าว โดยที่ค่าสูงสุดเป็นสีเขียว ค่าต่ำสุดเป็นสีส้ม และแต่ละแถบในระหว่างนี้จะเป็นหนึ่งสีในสเปกตรัมระหว่างสีเขียวและสีส้ม

![](media/service-tips-and-tricks-for-color-formatting/tipstrickscolor_12.png)

ตอนนี้เรามาดูกันว่าเกิดอะไรขึ้นถ้าเรามีค่าตัวเลขในกล่องค่า**ต่ำสุด**และ**สูงสุด** ซึ่งอยู่ด้านล่างตัวเลือกสี**ต่ำสุด**และ**สูงสุด** (่แสดงในรูปต่อไปนี้) ลองตั้งค่า**ต่ำสุด**เป็น 20,000,000 และตั้งค่า**สูงสุด**เป็น 20,000,001

ด้วยการตั้งค่าเหล่านั้น จะไม่นำการไล่ระดับสีไปใช้กับค่าบนแผนภูมิที่อยู่ด้านล่าง**ต่ำสุด**หรือสูงกว่า**สูงสุด**อีกต่อไป แถบใดที่มีค่าเหนือค่า**สูงสุด**จะเป็นสีเขียว และแถบใดที่มีค่าที่อยู่ต่ำกว่าค่า**ต่ำสุด**จะเป็นสีแดง

![](media/service-tips-and-tricks-for-color-formatting/tipstrickscolor_13.png)

## <a name="use-diverging-color-scales"></a>ใช้ระดับสีที่แยกออกจากกัน
ในบางครั้งข้อมูลของคุณอาจมีมาตราส่วนแยกออกจากกันอย่างเป็นธรรมชาติ ตัวอย่างเช่น ช่วงอุณหภูมิมีศูนย์กลางที่เป็นธรรมชาติที่จุดการเยือกแข็ง และมีคะแนนกำไรจากจุดกลาง (ศูนย์) ที่เป็นธรรมชาติ

เมื่อต้องการใช้ระดับสีที่แยกออกจากกัน เลื่อนตัวเลื่อน**เลือกแยกจากกัน**เพื่อ**เปิดใช้งาน** เมื่อเปิดใช้งาน**เลือกแยกจากกัน**แล้ว ตัวเลือกสีเพิ่มเติมและกล่องค่า โดยที่ทั้งสองเรียกว่า**ศูนย์** จะปรากฏขึ้น ดังที่แสดงในรูปต่อไปนี้

![](media/service-tips-and-tricks-for-color-formatting/tipstrickscolor_14.png)

เมื่อเปิดใช้งานตัวเลื่อน**เลือกแยกจากกัน**แล้ว คุณสามารถตั้งค่าสีต่าง ๆ สำหรับ**ต่ำสุด**, **สูงสุด**และ**ศูนย์**แยกกันได้ ในรูปต่อไปนี้ **ศูนย์**ถูกตั้งค่าเป็นหนึ่ง ดังนั้น แถบที่มีค่ามากกว่าหนึ่งจะมีสีไล่ระดับเป็นสีเขียว และแถบที่น้อยกว่าหนึ่งจะมีสีไล่ระดับเป็นสีแดง

## <a name="how-to-undo-in-power-bi"></a>วิธีการยกเลิกการกระทำใน Power BI
เช่นเดียวกับบริการและซอฟต์แวร์อื่น ๆ อีกมากมายของ Microsoft, Power BI มีวิธีง่าย ๆ ในการยกเลิกคำสั่งล่าสุดของคุณ ตัวอย่างเช่น สมมติว่าคุณเปลี่ยนสีของจุดข้อมูลหรือชุดของจุดข้อมูล และคุณไม่ชอบสีดังกล่าวเมื่อปรากฏขึ้นในการแสดงภาพ คุณจำไม่ได้แน่ชัดว่าสีใดที่ใช้ก่อนหน้านี้ คุณรู้แค่ว่าคุณต้องการให้สีนั้นกลับมา

ในการ**เลิกทำ**การกระทำล่าสุดหรือสองสามการกระทำล่าสุด สิ่งที่คุณต้องทำคือ:

- พิมพ์ CTRL + Z

## <a name="feedback"></a>คำติชม
คุณมีคำแนะนำที่คุณต้องการแชร์หรือไม่? โปรดส่งมาหาเรา และเราจะดูว่าสามารถรวมไว้ที่นี่ได้หรือไม่

>[!NOTE]
>สี แกน และการกำหนดเองที่เกี่ยวข้องเหล่านี้จะพร้อมใช้งาน เมื่อเลือกไอคอน**รูปแบบ**ไว้ และพร้อมใช้งานใน Power BI Desktop

## <a name="next-steps"></a>ขั้นตอนถัดไป
[เริ่มใช้งานด้วยคุณสมบัติแกนและการจัดรูปแบบสี](service-getting-started-with-color-formatting-and-axis-properties.md)

