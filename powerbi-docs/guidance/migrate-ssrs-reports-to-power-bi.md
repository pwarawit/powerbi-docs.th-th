---
title: โยกย้ายรายงานบริการรายงานเซิร์ฟเวอร์ SQL ไปยัง Power BI
description: คำแนะนำเพื่อช่วยคุณย้ายรายงาน SQL Server Reporting Services (SSRS) ของคุณไปยัง Power BI
author: peter-myers
ms.reviewer: asaxton
ms.service: powerbi
ms.subservice: powerbi-admin
ms.topic: conceptual
ms.date: 01/03/2020
ms.author: v-pemyer
ms.openlocfilehash: e65dd42e8ec787d0c6edba534f79cdb06e5ba14c
ms.sourcegitcommit: b22a9a43f61ed7fc0ced1924eec71b2534ac63f3
ms.translationtype: HT
ms.contentlocale: th-TH
ms.lasthandoff: 02/21/2020
ms.locfileid: "77527303"
---
# <a name="migrate-sql-server-reporting-services-reports-to-power-bi"></a>โยกย้ายรายงานบริการรายงานเซิร์ฟเวอร์ SQL ไปยัง Power BI

ผู้อ่านเป้าหมายของบทความนี้คือผู้เขียนรายงาน SQL Server Reporting Services (SSRS) และผู้ดูแลระบบ Power BI ซึ่งมีคำแนะนำเพื่อช่วยคุณในการโยกย้ายรายงาน [Report Definition Language (RDL)](/sql/reporting-services/reports/report-definition-language-ssrs) ไปยัง Power BI

> [!NOTE]
> สามารถย้ายรายงาน RDL ได้เท่านั้น ใน Power BI รายงาน RDL เรียกว่า _รายงานที่มีการแบ่งหน้า_

คำแนะนำจะแบ่งออกเป็นสี่ขั้นตอน เราแนะนำให้คุณอ่านบทความทั้งฉบับก่อนจะโยกย้ายรายงาน

1. [ก่อนที่คุณจะเริ่มต้น](#before-you-start)
1. [ขั้นก่อนโยกย้าย](#pre-migration-stage)
1. [ขั้นโยกย้าย](#migration-stage)
1. [ขั้นหลังโยกย้าย](#post-migration-stage)

คุณสามารถดำเนินการโยกย้ายให้สำเร็จได้โดยไม่ต้องหยุดการทำงานของเซิร์ฟเวอร์ SSRS ของคุณ หรือหยุดการทำงานกับผู้ใช้รายงานของคุณ เป็นเรื่องสำคัญที่ต้องทำความเข้าใจว่าไม่มีข้อมูลหรือรายงานที่จำเป็นต้องถูกลบออก ดังนั้น หมายความว่า คุณสามารถรักษาสภาพแวดล้อมปัจจุบันของคุณไว้ที่เดิมได้จนกว่าคุณจะพร้อมที่จะยกเลิกการใช้งาน

## <a name="before-you-start"></a>ก่อนที่คุณจะเริ่มต้น

ก่อนที่คุณจะเริ่มการย้าย คุณควรตรวจสอบว่าสภาพแวดล้อมของคุณตรงกับข้อกำหนดเบื้องต้นหรือไม่ เราจะอธิบายถึงข้อกำหนดเบื้องต้นเหล่านี้ และแนะนำเครื่องมือสำหรับการโยกย้ายที่มีประโยชน์ให้แก่คุณด้วย

### <a name="preparing-for-migration"></a>การเตรียมพร้อมสำหรับการโยกย้าย

หลังจากที่คุณเตรียมพร้อมเพื่อโยกย้ายรายงานของคุณไปยัง Power BI ก่อนอื่น ให้ยืนยันว่า องค์กรของคุณมีการสมัครสมาชิก [Power BI Premium](../service-premium-what-is.md) การสมัครสมาชิกนี้จำเป็นต้องมีการโฮสต์และเรียกใช้รายงานที่มีการแบ่งหน้าของ Power BI ของคุณ

### <a name="supported-versions"></a>เวอร์ชันที่รองรับ

คุณสามารถโยกย้ายอินสแตนซ์ SSRS ที่ทำงานภายในองค์กร หรือบนเครื่องเสมือนที่โฮสต์โดยผู้ให้บริการบนระบบคลาวด์ เช่น Azure ได้

รายการต่อไปนี้อธิบายถึงเวอร์ชันของ SQL Server ที่รองรับสำหรับการโยกย้ายไปยัง Power BI:

> [!div class="checklist"]
> - SQL Server 2012
> - SQL Server 2014
> - SQL Server 2016
> - SQL Server 2017
> - SQL Server 2019

การโยกย้ายจากเซิร์ฟเวอร์รายงาน Power BI สามารถทำได้เช่นกัน

### <a name="migration-tool"></a>เครื่องมือสำหรับการโยกย้าย

เราขอแนะนำให้คุณใช้ [เครื่องมือการโยกย้าย RDL ](https://github.com/microsoft/RdlMigration) เพื่อช่วยเตรียม และย้ายรายงานของคุณ เครื่องมือนี้ได้รับการพัฒนาโดย Microsoft เพื่อช่วยให้ลูกค้าสามารถโยกย้ายรายงาน RDL จากเซิร์ฟเวอร์ SSRS พวกเขาไปยัง Power BI ได้ ซึ่งมีให้ใช้งานบน GitHub และยังมีเอกสารระบุขั้นตอนการโยกย้ายอย่างละเอียดตั้งแต่เริ่มต้นถึงเสร็จสิ้น

เครื่องมือนี้จะทำงานต่อไปนี้โดยอัตโนมัติ:

- ตรวจสอบ [แหล่งข้อมูลที่ไม่สนับสนุน](../paginated-reports-data-sources.md) และ [คุณลักษณะรายงานที่ไม่สนับสนุน](../paginated-reports-faq.md#what-paginated-report-features-in-ssrs-arent-yet-supported-in-power-bi)
- แปลงทรัพยากร _ที่ใช้ร่วมกัน_ เป็น _ทรัพยากร_ แบบฝังตัว:
  - **แหล่งข้อมูล** ที่ใช้ร่วมกันกลายเป็นแหล่งข้อมูลแบบฝังตัว
  - **ชุดข้อมูล** ที่ใช้ร่วมกันกลายเป็นชุดข้อมูลแบบฝังตัว
- เผยแพร่รายงาน (ที่ผ่านการตรวจสอบ) ในรูปแบบรายงานที่มีการแบ่งหน้า ไปยังพื้นที่ทำงาน Power BI ที่ระบุ (บนความจุ Premium)

ไม่มีการปรับเปลี่ยนหรือลบรายงานที่มีอยู่ของคุณ เมื่อเสร็จสิ้น เครื่องมือจะแสดงบทสรุปของการดำเนินการทั้งหมดที่เสร็จสิ้นว่า สำเร็จหรือไม่สำเร็จ

เมื่อเวลาผ่านไป เครื่องมือนี้อาจได้รับการปรับปรุงโดย Microsoft ชุมชนนี้ได้รับการสนับสนุนให้มีส่วนร่วมและช่วยปรับปรุงเช่นเดียวกัน

## <a name="pre-migration-stage"></a>ขั้นก่อนโยกย้าย

หลังจากยืนยันแล้วว่า องค์กรของคุณมีคุณสมบัติตรงตามข้อกำหนดเบื้องต้น แสดงว่าคุณพร้อมแล้วที่จะเริ่มขั้น_ก่อนโยกย้าย_ ขั้นตอนนี้มีสามระยะ ดังนี้:

1. ค้นพบ
1. ประเมิน
1. เตรียมพร้อม

### <a name="discover"></a>ค้นพบ

เป้าหมายของระยะ_ค้นพบ_นี้คือ เพื่อระบุอินสแตนซ์ SSRS ที่มีอยู่ของคุณ กระบวนการนี้เกี่ยวข้องกับการสแกนเครือข่ายเพื่อระบุอินสแตนซ์ของ SQL Server ทั้งหมดในองค์กรของคุณ

คุณสามารถใช้[Microsoft Assessment and Planning Toolkit](https://www.microsoft.com/download/details.aspx?id=7826) หรือเป็นที่รู้จักในอีกชื่อว่า "MAP Toolkit" ซึ่งจะทำหน้าที่ค้นหาและรายงานเกี่ยวกับอินสแตนซ์ SQL Server เวอร์ชัน และคุณลักษณะที่ติดตั้งของคุณ ถือเป็นเครื่องมือการรายงาน การประเมิน และการเก็บสินค้าคงคลังที่ทรงประสิทธิภาพ ที่ทำให้กระบวนการวางแผนการโยกย้ายของคุณกลายเป็นเรื่องง่าย

### <a name="assess"></a>ประเมิน

หลังจากพบอินสแตนซ์ SSRS ของคุณแล้ว เป้าหมายของระยะ _ประเมิน_ คือเพื่อทำความเข้าใจรายงาน SSRS หรือหน่วยข้อมูลของเซิร์ฟเวอร์ใด ๆ ที่ไม่สามารถโยกย้ายได้

มีเพียงรายงาน RDL เท่านั้นที่สามารถโยกย้ายจากเซิร์ฟเวอร์ SSRS ของคุณไปยัง Power BI ได้ รายงาน RDL ที่โยกย้ายแต่ละรายการจะกลายเป็นรายงานที่มีการแบ่งหน้าของ Power BI

อย่างไรก็ตาม ประเภทหน่วยข้อมูล SSRS ต่อไปนี้ ไม่สามารถโยกย้ายไปยัง Power BI ได้:

- แหล่งข้อมูลที่ใช้ร่วมกัน <sup>1</sup>
- ชุดข้อมูลที่ใช้ร่วมกัน <sup>1</sup>
- ทรัพยากรต่าง ๆ เช่น ไฟล์รูปภาพ
- KPI (SSRS 2016 หรือใหม่กว่า— เฉพาะรุ่นสำหรับองค์กรเท่านั้น)
- รายงานบนมือถือ (SSRS 2016 หรือใหม่กว่า— เฉพาะรุ่นสำหรับองค์กรเท่านั้น)
- แบบจำลองรายงาน (ไม่สนับสนุน)
- ส่วนของรายงาน (ไม่สนับสนุน)

<sup>1</sup> [เครื่องมือการถ่ายโอน RDL](https://github.com/microsoft/RdlMigration) แปลงแหล่งข้อมูลและชุดข้อมูลที่ใช้ร่วมกันโดยอัตโนมัติ ในกรณีที่ใช้แหล่งข้อมูลที่ได้รับการสนับสนุน

หากรายงาน RDL ของคุณใช้คุณลักษณะ[ที่ยังไม่มีการสนับสนุนโดยรายงานที่มีการแบ่งหน้าของ Power BI](../paginated-reports-faq.md#what-paginated-report-features-in-ssrs-arent-yet-supported-in-power-bi) คุณจะสามารถวางแผนพัฒนาคุณลักษณะดังกล่าวได้ในรูปแบบ[รายงานของ Power BI](../consumer/end-user-reports.md) แม้ว่ารายงาน RDL ของคุณสามารถโยกย้ายได้ก็ตาม เราขอแนะนำให้คุณพิจารณาปรับรายงานดังกล่าวเป็นแบบใหม่ ในรูปแบบรายงาน Power BI หากเหมาะสม

ถ้ารายงาน RDL ของคุณจำเป็นต้องเรียกข้อมูลจาก _แหล่งข้อมูลภายในองค์กร_ พวกเขาจะไม่สามารถใช้การลงชื่อเข้าระบบครั้งเดียว (SSO) ได้ ตอนนี้ การดึงข้อมูลทั้งหมดจากแหล่งที่มาเหล่านี้จะได้รับการดำเนินการโดยใช้บริบทความปลอดภัยของ _บัญชีผู้ใช้แหล่งข้อมูลเกตเวย์_ โดยไม่สามารถใช้ได้สำหรับ SQL Server Analysis Services (SSAS) เพื่อบังคับใช้การรักษาความปลอดภัยระดับแถว (RLS) บนพื้นฐานสำหรับแต่ละผู้ใช้

โดยทั่วไป รายงานที่มีการแบ่งหน้าของ Power BI จะถูกปรับให้เหมาะสมที่สุดสำหรับ**การพิมพ์** หรือ **การสร้าง PDF** รายงาน Power BI ได้รับการปรับให้เหมาะสำหรับ**การสำรวจและโต้ตอบ** สำหรับข้อมูลเพิ่มเติม ดู [เมื่อใช้รายงานที่มีการแบ่งหน้าใน Power BI](report-paginated-or-power-bi.md)

### <a name="prepare"></a>เตรียมพร้อม

เป้าหมายของระยะ_เตรียมพร้อม_ เกี่ยวข้องกับการเตรียมทุกอย่างให้พร้อม โดยครอบคลุมถึงการตั้งค่าสภาพแวดล้อมของ Power BI วางแผนลักษณะการรักษาความปลอดภัยและเผยแพร่รายงานและแนวคิดของคุณสำหรับการพัฒนาหน่วยข้อมูล SSRS ใหม่ ที่จะไม่โยกย้าย

1. ตรวจสอบให้แน่ใจว่า ได้เปิดใช้งาน [เวิร์กโหลดรายงานที่มีการแบ่งหน้า](../service-admin-premium-workloads.md#paginated-reports) สำหรับความจุของ Power BI Premium ของคุณ และมีหน่วยความจำเพียงพอ
1. ยืนยันการสนับสนุนสำหรับ[แหล่งข้อมูล](../paginated-reports-data-sources.md)ของรายงานของคุณ และตั้งค่า[เกตเวย์ Power BI](../service-gateway-onprem.md) เพื่ออนุญาตการเชื่อมต่อกับแหล่งข้อมูลภายในองค์กรใด ๆ
1. ทำความคุ้นเคยกับการรักษาความปลอดภัย Power BI และวางแผน [วิธีที่คุณจะสร้างโฟลเดอร์ SSRS และสิทธิ์อนุญาตขึ้นใหม่](/sql/reporting-services/security/secure-folders) กับ [พื้นที่ทำงานของ Power BI และบทบาทของพื้นที่ทำงาน](../service-new-workspaces.md)
1. ทำความคุ้นเคยกับการแชร์ Power BI และวางแผนเกี่ยวกับแนวทางการกระจายเนื้อหาโดยการเผยแพร [แอป Power BI](../service-create-distribute-apps.md)
1. พิจารณาการใช้[ชุดข้อมูล Power BI ที่ใช้ร่วมกัน](../service-datasets-build-permissions.md) แทนแหล่งข้อมูลที่ใช้ร่วมกัน SSRS ของคุณ
1. ใช้ [Power BI Desktop](../desktop-what-is-desktop.md) เพื่อพัฒนารายงานที่ปรับให้เหมาะสมสำหรับอุปกรณ์เคลื่อนที่ ซึ่งอาจใช้ [วิชวลแบบกำหนดเอง Power KPI](https://appsource.microsoft.com/product/power-bi-visuals/WA104381083?tab=Overview) แทน KPI และรายงานบนมือถือ SSRS ของคุณ
1. ประเมินการใช้เขตข้อมูลที่มีอยู่ภายใน **UserID** ในรายงานของคุณอีกครั้ง ถ้าคุณอาศัย **UserID** ในการรักษาความปลอดภัยข้อมูลรายงาน โปรดทำความเข้าใจว่าสำหรับรายงานที่มีการแบ่งหน้า (เมื่อโฮสต์ในบริการของ Power BI) จะส่งชื่อผู้ใช้หลัก (UPN) กลับมา ดังนั้น แทนที่จะส่งกลับชื่อบัญชี NT ตัวอย่างเช่น _AW\mblythe_ เขตข้อมูลที่มีอยู่ภายในจะส่งบางอย่างกลับมา เช่น _m blythe&commat;adventureworks.com_ คุณจำเป็นจะต้องทบทวนข้อกำหนดชุดข้อมูลของคุณและอาจรวมถึงแหล่งข้อมูล เมื่อได้รับการทบทวนและเผยแพร่แล้ว เราขอแนะนำให้คุณทดสอบรายงานของคุณอย่างละเอียดเพื่อให้แน่ใจว่าสิทธิ์ของข้อมูลทำงานตามที่คาดไว้
1. ประเมินการใช้เขตข้อมูลที่มีอยู่ภายใน **ExecutionTime** ในรายงานของคุณอีกครั้ง สำหรับรายงานที่มีการแบ่งหน้า (เมื่อโฮสต์ในบริการของ Power BI) เขตข้อมูลที่มีอยู่ภายในจะส่งกลับวันที่/เวลา _ในรูปแบบเวลามาตรฐานสากล (หรือ UTC)_ ซึ่งอาจส่งผลกระทบต่อค่าเริ่มต้นของพารามิเตอร์รายงานและป้ายชื่อเวลาการดำเนินการรายงาน (โดยทั่วไปแล้วจะถูกเพิ่มไปยังส่วนท้ายของรายงาน)
1. ถ้าแหล่งข้อมูลของคุณเป็น SQL Server (ภายในองค์กร) ให้ตรวจสอบว่ารายงานไม่ได้ใช้การแสดงข้อมูลด้วยภาพแบบแผนที่ การแสดงข้อมูลด้วยภาพแบบแผนที่จะขึ้นอยู่กับชนิดข้อมูลเชิงพื้นที่ของ SQL Server และเกตเวย์เหล่านี้ไม่ได้รับการสนับสนุน สำหรับข้อมูลเพิ่มเติม โปรดดู [คำแนะนำการเรียกข้อมูลสำหรับรายงานที่มีการแบ่งหน้า (ชนิดข้อมูลที่ซับซ้อนของ SQL Server)](report-paginated-data-retrieval.md#sql-server-complex-data-types)
1. ตรวจสอบให้แน่ใจว่าผู้เขียนรายงานของคุณได้ติดตั้ง [ตัวสร้างรายงาน Power BI](../report-builder-power-bi.md) และสามารถกระจายรุ่นใหม่ได้อย่างง่ายดายทั่วทั้งองค์กรของคุณ

## <a name="migration-stage"></a>ระยะโยกย้าย

หลังจากเตรียมความพร้อมของรายงานและสภาพแวดล้อมของ Power BI ของคุณแล้ว แสดงว่าคุณพร้อมสำหรับขั้น_โยกย้าย_แล้ว

ตัวเลือกการโยกย้ายมีสองตัวเลือก ได้แก่: _แมนวล_ และ _อัตโนมัติ_ การโยกย้ายแบบแมนวลเหมาะสำหรับรายงานขนาดเล็ก หรือรายงานที่จำเป็นต้องมีการปรับเปลี่ยนก่อนทำการโยกย้าย การโยกย้ายอัตโนมัติเหมาะสมกับการโยกย้ายรายงานจำนวนมาก

### <a name="manual-migration"></a>การโยกย้ายแบบแมนวล

บุคคลใดก็ตามที่มีสิทธิ์อนุญาตเข้าถึงอินสแตนซ์ SSRS และพื้นที่ทำงาน Power BI จะสามารถโยกย้ายรายงานไปยัง Power BI ด้วยตนเองได้ ต่อไปนี้คือขั้นตอนที่ต้องดำเนินการ:

1. เปิดพอร์ทัล SSRS ที่ประกอบด้วยรายงานที่คุณต้องการโยกย้าย
1. ดาวน์โหลดข้อกำหนดรายงานแต่ละรายการ โดยบันทึกไฟล์ .rdl ไว้ในเครื่อง
1. เปิด_เวอร์ชันล่าสุด_ของตัวสร้างรายงาน Power BI และเชื่อมต่อกับบริการ Power BI โดยใช้ข้อมูลประจำตัว Azure AD ของคุณ
1. เปิดรายงานแต่ละรายการในตัวสร้างรายงาน Power BI จากนั้น:
   1. ยืนยันว่าแหล่งข้อมูลและชุดข้อมูลทั้งหมดถูกฝังตัวอยู่ในข้อกำหนดรายงาน และเป็น[แหล่งข้อมูลที่ได้รับการสนับสนุน](../paginated-reports-data-sources.md)
   1. ดูตัวอย่างรายงานเพื่อยืนยันว่ามีการแสดงผลอย่างถูกต้อง
   1. เลือกตัวเลือก _บันทึกเป็น_ จากนั้นเลือก _บริการของ Power BI_
   1. เลือกพื้นที่ทำงานที่จะประกอบด้วยรายงานดังกล่าว
   1. ยืนยันว่ารายงานบันทึกแล้ว หากคุณลักษณะบางอย่างในดีไซน์รายงานของคุณยังไม่ได้รับการสนับสนุน การดำเนินการบันทึกจะล้มเหลว คุณจะได้รับการแจ้งเกี่ยวกับเหตุผล จากนั้น คุณจะต้องทบทวนดีไซน์ของรายงานของคุณ แล้วลองบันทึกใหม่อีกคร้ง

### <a name="automated-migration"></a>การโยกย้ายแบบอัตโนมัติ

การโยกย้ายแบบอัตโนมัติมีสองตัวเลือก คุณสามารถใช้:

- เครื่องมือการโยกย้าย RDL
- API ที่พร้อมใช้งานสาธารณะสำหรับ SSRS และ Power BI

[เครื่องมือการโยกย้าย RDL](#migration-tool) ถูกอธิบายไว้แล้วในบทความนี้

คุณสามารถใช้ SSRS ที่พร้อมใช้งานสาธารณะและ Power BI API เพื่อดำเนินการโยกย้ายเนื้อหาของคุณโดยอัตโนมัติ เมื่อเครื่องมือการโยกย้าย RDL ใช้ API เหล่านี้แล้ว คุณจะสามารถพัฒนาเครื่องมือแบบกำหนดเองที่เหมาะกับความต้องการของคุณได้อย่างเหมาะเจาะ

สำหรับข้อมูลเพิ่มเติมเกี่ยวกับ API ดูที่:

- [การอ้างอิง Power BI REST API](../developer/rest-api-reference.md)
- [SQL Server Reporting Services REST API](/sql/reporting-services/developer/rest-api)

## <a name="post-migration-stage"></a>ขั้นหลังโยกย้าย

หลังจากที่คุณทำการโยกย้ายเสร็จสมบูรณ์แล้ว คุณก็พร้อมสำหรับขั้น_หลังโยกย้าย_แล้ว ขั้นนี้เกี่ยวกับการทำงานหลังการโยกย้าย เพื่อให้แน่ใจว่าทุกอย่างสามารถทำงานได้อย่างถูกต้องและมีประสิทธิภาพ

### <a name="configure-data-sources"></a>กำหนดค่าแหล่งข้อมูล

หลังจากโยกย้ายรายงานไปยัง Power BI แล้ว คุณจะต้องตรวจสอบว่าแหล่งข้อมูลได้รับการตั้งค่าอย่างถูกต้องแล้ว โดยอาจเกี่ยวข้องกับการกำหนดแหล่งข้อมูลของเกตเวย์ และ [การจัดเก็บข้อมูลประจำตัวของแหล่งข้อมูลอย่างปลอดภัย](../paginated-reports-data-sources.md#azure-sql-database-authentication) การดำเนินการเหล่านี้ไม่สามารถทำให้เสร็จสิ้นได้โดยเครื่องมือการโยกย้าย RDL

### <a name="review-report-performance"></a>ตรวจสอบประสิทธิภาพของรายงาน

เราขอแนะนำอย่างสูงให้คุณดำเนินการต่อไปนี้เพื่อให้แน่ใจว่าผู้ใช้รายงานจะได้รับประสบการณ์การใช้งานที่ดีที่สุด:

1. ทำการทดสอบรายงานในแต่ละ[เบราว์เซอร์ที่สนับสนุนโดย Power BI](../power-bi-browsers.md) เพื่อยีนยันว่ารายงานแสดงผลอย่างถูกต้อง
1. เรียกใช้การทดสอบเพื่อเปรียบเทียบเวลาการแสดงผลรายงานใน SSRS และ Power BI ตรวจสอบว่ารายงาน Power BI แสดงผลในเวลาที่ยอมรับได้
1. หากรายงาน Power BI ไม่สามารถแสดงผลได้ เนื่องจากมีหน่วยความจำไม่เพียงพอ ให้จัดสรร[แหล่งข้อมูลเพิ่มเติมไปยังความจุ Power BI Premium](../service-admin-premium-workloads.md#paginated-reports)
1. สำหรับรายงานที่แสดงผลในระยะยาว ให้พิจารณาใช้ Power BI ในการส่งรายงานไปยังผู้ใช้รายงานของคุณในรูปแบบ[การสมัครใช้งานทางอีเมล พร้อมกับเอกสารแนบรายงาน](../consumer/paginated-reports-subscriptions.md)
1. สำหรับรายงาน Power BI ที่อ้างอิงจากชุดข้อมูล Power BI ให้ตรวจสอบดีไซน์ของแบบจำลองเพื่อให้แน่ใจว่า สามารถทำงานได้อย่างเต็มประสิทธิภาพ

### <a name="reconcile-issues"></a>ไกล่เกลี่ยปัญหา

ระยะหลังการโยกย้ายมีความสำคัญอย่างยิ่งสำหรับการไกล่เกลี่ยปัญหาใด ๆ ที่เกิดขึ้้น และคุณจะสามารถแก้ไขปัญหาเกี่ยวกับประสิทธิภาพการทำงานได้ การเพิ่มเวิร์กโหลดรายงานที่มีการแบ่งหน้าไปยังความจุ อาจส่งผลให้ประสิทธิภาพการทำงานช้า สำหรับรายงานที่มีการแบ่งหน้า _และเนื้อหาอื่น ๆ_ที่จัดเก็บไว้ในพื้นที่ความจุดังกล่าว

สำหรับข้อมูลเพิ่มเติมเกี่ยวกับปัญหาเหล่านี้ รวมถึงขั้นตอนที่ระบุเพื่อทำความเข้าใจและโยกย้ายปัญหา โปรดดูที่บทความต่อไปนี้:

- [การปรับความจุแบบพรีเมียมให้เหมาะสม](../service-premium-capacity-optimize.md)
- [ตรวจสอบความจุแบบพรีเมียมภายในแอป](../service-admin-premium-monitor-capacity.md)

## <a name="next-steps"></a>ขั้นตอนถัดไป

สำหรับข้อมูลเพิ่มเติมเกี่ยวกับบทความนี้ โปรดดูทรัพยากรต่อไปนี้:

- [รายงานแบบแบ่งหน้าใน Power BI Premium คืออะไร](../paginated-reports-report-builder-power-bi.md)
- [คำแนะนำการเรียกข้อมูลสำหรับรายงานที่มีการแบ่งหน้า](report-paginated-data-retrieval.md)
- วิดีโอ Guy in a cube: [การแนะนำรายงานที่มีการแบ่งหน้าใน Power BI](https://www.youtube.com/watch?v=wfqn45XNK3M)
- [เมื่อใช้รายงานที่มีการแบ่งหน้าใน Power BI](report-paginated-or-power-bi.md)
- [รายงานที่มีการแบ่งหน้าใน Power BI: คำถามที่พบบ่อย](../paginated-reports-faq.md)
- [Power BI Premium คำถามที่พบบ่อย](../service-premium-faq.md)
- [เครื่องมือการโยกย้าย RDL](https://github.com/microsoft/RdlMigration)
- มีคำถามหรือไม่ [ลองถามชุมชน Power BI](https://community.powerbi.com/)
- มีข้อเสนอแนะไหม [สนับสนุนแนวคิดในการปรับปรุง Power BI](https://ideas.powerbi.com/)

พันธมิตรของ Power BI พร้อมช่วยให้องค์กรของคุณประสบความสำเร็จในกระบวนการโยกย้าย หากต้องการตรวจสอบรายชื่อของพันธมิตรของ Power BI ไปที่[พอร์ทัลของพันธมิตรของ Power BI](https://powerbi.microsoft.com/partners/)
