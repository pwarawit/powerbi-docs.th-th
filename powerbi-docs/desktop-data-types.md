---
title: ชนิดข้อมูลใน Power BI Desktop
description: ชนิดข้อมูลใน Power BI Desktop
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: reference
ms.date: 11/28/2018
ms.author: davidi
LocalizationGroup: Connect to data
ms.openlocfilehash: f153ea866404066ce2ada6ab509de2aa8259d6a5
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: th-TH
ms.lasthandoff: 01/15/2019
ms.locfileid: "54293076"
---
# <a name="data-types-in-power-bi-desktop"></a>ชนิดข้อมูลใน Power BI Desktop
บทความนี้อธิบายถึงชนิดข้อมูลที่ใช้ใน Power BI Desktop และนิพจน์การวิเคราะห์ข้อมูล (DAX) 

เมื่อคุณโหลดข้อมูลลงใน Power BI Desktop จะมีการพยายามแปลงชนิดข้อมูลของคอลัมน์ต้นฉบับเป็นชนิดข้อมูลที่ใช้ในการเก็บข้อมูล คำนวณ และแสดงผลข้อมูลที่มีประสิทธิภาพมากขึ้น ตัวอย่างเช่น ถ้าคอลัมน์ของค่าที่คุณนำเข้าจาก Excel มีค่าที่ไม่มีเศษส่วน Power BI Desktop จะแปลงข้อมูลนั้นเป็นชนิดข้อมูลจำนวนเต็มซึ่งเหมาะสำหรับจัดเก็บจำนวนเต็ม (integers)

แนวคิดนี้เป็นสิ่งสำคัญเนื่องจากฟังก์ชัน DAX บางฟังก์ชันกำหนดชนิดข้อมูลพิเศษ ในหลายกรณี DAX จะแปลงชนิดข้อมูลของคุณโดยนัย แต่มีบางกรณีที่จะไม่แปลง  ตัวอย่างเช่น ถ้าฟังก์ชัน DAX ต้องใช้ข้อมูลชนิดวันที่ และคอลัมน์ของคุณใช้ข้อมูลชนิดข้อความ ฟังก์ชัน DAX จะไม่ทำงานอย่างถูกต้อง  ดังนั้น จึงเป็นเรื่องสำคัญที่ต้องใช้ชนิดข้อมูลที่ถูกต้องในคอลัมน์หนึ่งๆ การแปลงโดยนัยแสดงในบทความนี้ในภายหลัง

## <a name="determine-and-specify-a-columns-data-type"></a>ตรวจสอบและระบุชนิดข้อมูลของคอลัมน์
ใน Power BI Desktop คุณสามารถตรวจสอบ และระบุชนิดข้อมูลของคอลัมน์ในตัวแก้ไขคิวรี หรือ ในมุมมองข้อมูลหรือมุมมองรายงาน:

**ชนิดข้อมูลในตัวแก้ไขคิวรี**

![](media/desktop-data-types/pbiddatatypesinqueryeditort.png)

**ชนิดข้อมูลในมุมมองข้อมูลหรือมุมมองรายงาน**

![](media/desktop-data-types/pbiddatatypesindatareportview.png)

ชนิดข้อมูลแบบหล่นลงในตัวแก้ไขคิวรีมีสองชนิดที่ไม่อยู่ในมุมมองข้อมูลหรือมุมมองรายงานในขณะนี้ คือ: **วันที่/เวลา/โซนเวลา**และ**ระยะเวลา** เมื่อคอลัมน์ที่มีชนิดข้อมูลเหล่านี้ถูกโหลดลงในแบบจำลองและดูในมุมมองข้อมูลหรือมุมมองรายงาน คอลัมน์ที่มีชนิดข้อมูลวันที่/เวลา/โซนเวลา จะถูกแปลงเป็น วันที่/เวลา และคอลัมน์ที่มีชนิดข้อมูลระยะเวลาจะถูกแปลงเป็นเลขทศนิยาม

### <a name="number-types"></a>ชนิดตัวเลข
Power BI Desktop สนับสนุนชนิดของตัวเลขสามแบบ:

**เลขทศนิยม** – แสดงเป็นตัวเลขทศนิยม 64 บิต (แปดไบต์) เป็นชนิดตัวเลขทั่วไปส่วนใหญ่ และเหมือนกับตัวเลขตามที่คุณมักจะคิดว่าเป็นอย่างนั้น  แม้ว่าได้รับการออกแบบมาเพื่อจัดการกับตัวเลขที่มีค่าเศษส่วน เลขทศนิยมมีตัวเลขจำนวนเต็มด้วย  ชนิดตัวเลขทศนิยมสามารถแสดงค่าลบตั้งแต่ -1.79E +308 จนถึง -2.23E -308, 0 และค่าบวกจาก 2.23E -308 จนถึง 1.79E + 308 ตัวอย่างเช่น ตัวเลขเช่น 34, 34.01 และ 34.000367063 เป็นตัวเลขทศนิยมที่ใช้ได้ ตัวเลขทศนิมยมนี้แสดงค่ามากสุดด้วยความยาว 15 ตัว  ตัวคั่นทศนิยมสามารถเกิดขึ้นที่ใดก็ได้ในหมายเลข ชนิดตัวเลขทศนิยมเป็นชนิดตัวเลขที่ Excel เก็บข้อมูลตัวเลข

**ตัวเลขทศนิยมคงที่** – มีตัวคั่นในตำแหน่งถาวร ตัวคั่นทศนิยมแสดงตัวเลขทศนิยมสี่หลักทางด้านขวา และดังนั้นจึงแสดงตัวเลขทั้งหมด 19 ตัว  ค่ามากที่สุดที่สามารถแสดงได้คือ 922,337,203,685,477.5807 (บวกหรือลบ)  ชนิดตัวเลขทศนิยมคงที่นี้จะมีประโยชน์ในกรณีที่การปัดเป็นตัวเลขกลมอาจเกิดข้อผิดพลาด  เมื่อคุณทำงานกับตัวเลขทศนิยมที่มีค่าน้อย บางครั้งตัวเลขทศนิยมค่าน้อยเหล่านี้สามารถสะสมและบังคับให้ค่าลดลงเล็กน้อย  เนื่องจากตัวเลขทศนิยมที่เกินสี่หลักทางด้านขวาของตัวคั่นทศนิยมถูกตัดออก ตัวเลขทศนิยมแบบคงที่สามารถช่วยให้คุณหลีกเลี่ยงการลดค่าของตัวเลขได้   ถ้าคุณคุ้นเคยกับ SQL Server ชนิดข้อมูลนี้เหมือนกับตัวเลขทศนิยมของ SQL Server (19,4), หรือชนิดข้อมูลสกุลเงินใน Power Pivot 

**จำนวนเต็ม**– แสดงค่าจำนวนเต็ม 64 บิต (แปดไบต์) เนื่องจากเป็นจำนวนเต็ม จึงไม่มีตัวเลขทางด้านขวาของจุดทศนิยม ซึ่งมีได้ 19 ตัว เป็นค่าจำนวนเต็มบวกหรือลบ ระหว่าง -9,223,372,036,854,775,808 (-2^63) และ 9,223,372,036,854,775,807 (2^63-1)  ซึ่งจะแสดงค่าตัวเลขที่มากที่สุดเท่าที่เป็นไปได้เมื่อเทียบกับชนิดข้อมูลตัวเลขต่างๆ  เช่นเดียวกับข้อมูลเลขทศนิยมแบบคงที่ จำนวนเต็มมีประโยชน์ในกรณีที่คุณจำเป็นต้องควบคุมการปัดเศษขึ้น 

> [!NOTE]
>  รูปแบบข้อมูล Power BI Desktop สนับสนุนค่าจำนวนเต็ม 64 บิต แต่จำนวนที่มากที่สุดที่ภาพสามารถแสดงได้อย่างปลอดภัยคือ 9,007,199,254,740,991 (2^53-1) เนื่องจากข้อจำกัดของ JavaScript หากคุณทำงานกับตัวเลขในรูปแบบข้อมูลข้างต้นนี้ คุณสามารถลดขนาดได้โดยการคำนวณก่อนที่จะเพิ่มลงในภาพ 
> 
>

### <a name="datetime-types"></a>ชนิดวันที่/เวลา
Power BI Desktop สนับสนุนชนิดข้อมูลวันที่/เวลาห้าชนิดในมุมมองคิวรี และสามชนิดในมุมมองรายงานและแบบจำลอง   ทั้งวันที่/เวลา/โซนเวลาและระยะเวลาจะถูกแปลงในระหว่างการโหลดลงในแบบจำลอง

**วันที่/เวลา** – แสดงค่าวันและเวลา  ภายใต้การปกปิด ค่าวันที่/เวลาถูกจัดเก็บเป็นชนิดตัวเลขทศนิยม  ดังนั้น คุณสามารถแปลงระหว่างข้อมูลสองชนิดนี้   ส่วนเวลาของวันที่ถูกจัดเก็บเป็นเศษส่วนเป็นพหุคูณทั้งหมดของ 1/300 วินาที (3.33 มิลลิวินาที)  สามารถใช้วันที่ระหว่างปี 1900 ถึง 9999 ได้

**วันที่** – แสดงเพียงวันที่ (ไม่มีเวลา)  เมื่อถูกแปลงเป็นรูปแบบจำลอง วันที่จะแสดงเหมือนค่าวันที่/เวลา และมีค่าศูนย์เป็นทศนิยม

**เวลา** – แสดงเพียงแค่เวลา (ไม่มีวันที่)  เมื่อถูกแปลงเป็นรูปแบบจำลอง ค่าเวลาจะแสดงเหมือนกับค่าวันที่/เวลา ไม่มีตัวเลขทางด้านซ้ายของจุดทศนิยม

**วันที่/เวลา/โซนเวลา** – แสดงวันที่/เวลา UTC  ในปัจจุบัน ค่าดังกล่าวจะถูกแปลงเป็นวันที่/เวลา เมื่อโหลดลงในแบบจำลอง

**ระยะเวลา** – แสดงเป็นระยะเวลา ในปัจจุบัน ค่าดังกล่าวจะถูกแปลงเป็นข้อมูลชนิดเลขทศนิยมเมื่อโหลดลงในแบบจำลอง  เนื่องจากเป็นชนิดตัวเลขทศนิยม สามารถเพิ่มหรือลบระยะเวลากับเขตข้อมูลวันที่/เวลาเพื่อหาผลลัพธ์ที่ถูกต้อง  และเนื่องจากเป็นชนิดตัวเลขทศนิยม คุณสามารถใช้ค่านี้ในภาพข้อมูลที่แสดงปริมาณ

### <a name="text-type"></a>ชนิดข้อความ
**ข้อความ** - สตริงข้อมูลอักขระ Unicode เป็นสตริง ตัวเลข หรือวันที่แสดงในรูปแบบข้อความ ความยาวสตริงสูงสุดคือ อักขระ Unicode 268,435,456 ตัว (256 ล้านอักขระ) หรือ 536,870,912 ไบต์

### <a name="truefalse-type"></a>ชนิด จริง/เท็จ
**True/False** – เป็นค่าบูลีนที่เป็น จริง หรือ เท็จ

### <a name="blanksnulls-type"></a>ชนิด ช่องว่าง/ค่า null
**ช่องว่าง** - เป็นชนิดข้อมูลใน DAX ที่แสดงและแทนค่า SQL null คุณสามารถสร้างช่องว่างโดยใช้ฟังก์ชัน[ว่างเปล่า](http://msdn.microsoft.com/library/ee634820.aspx)และทดสอบช่องว่างโดยใช้ฟังก์ชันทางตรรกะ [ISBLANK](https://msdn.microsoft.com/library/ee634204.aspx)

### <a name="table-data-type"></a>ชนิดข้อมูลตาราง
DAX ใช้ชนิดข้อมูลตารางในฟังก์ชันมากมาย เช่น การรวมและการคำนวณเวลา ฟังก์ชันบางอย่างจำเป็นต้องมีการอ้างอิงถึงตาราง ฟังก์ชันอื่นๆ ส่งค่าตารางที่สามารถนำไปใช้เป็นข้อมูลป้อนเข้าไปยังฟังก์ชันอื่นๆ ในบางฟังก์ชันที่จำเป็นต้องใช้ตารางเป็นข้อมูลป้อนเข้า คุณสามารถระบุนิพจน์ที่ทำการประเมินใส่ลงในตาราง สำหรับบางฟังก์ชัน ต้องมีการอ้างอิงถึงตารางฐาน สำหรับข้อมูลเกี่ยวกับข้อกำหนดของฟังก์ชันบางอย่าง ดู[การอ้างอิงฟังก์ชัน DAX](https://msdn.microsoft.com/library/ee634396.aspx)

## <a name="implicit-and-explicit-data-type-conversion-in-dax-formulas"></a>การแปลงชนิดข้อมูลโดยนัยและแบบชัดแจ้งในสูตร DAX
แต่ละฟังก์ชัน DAX มีข้อกำหนดเฉพาะเกี่ยวกับชนิดของข้อมูลที่ใช้เป็นข้อมูลป้อนเข้าและผลลัพธ์ ตัวอย่างเช่น บางฟังก์ชันจำเป็นใช้จำนวนเต็มเป็นอาร์กิวเมนต์บางอย่างและใช้วันที่เป็นอาร์กิวเมนต์อื่นๆ ฟังก์ชันบางอย่างอื่นๆ ใช้ข้อความหรือตาราง

ถ้าข้อมูลในคอลัมน์ที่คุณระบุว่าเป็นอาร์กิวเมนต์ไม่เข้ากันกับชนิดข้อมูลที่ฟังก์ชันต้องการ ในหลายกรณี DAX จะส่งกลับว่าเกิดข้อผิดพลาด อย่างไรก็ตาม DAX จะพยายามทำการแปลงข้อมูลให้เป็นชนิดข้อมูลที่ต้องการ ตัวอย่างเช่น:

* คุณสามารถพิมพ์วันที่เป็นสตริง และ DAX จะวิเคราะห์สตริง และพยายามที่จะแสดงเป็นรูปแบบวันที่และเวลาของ Windows ในรูปแบบหนึ่ง
* คุณสามารถเพิ่ม TRUE + 1 และรับผลลัพธ์ 2 เนื่องจากเป็นค่า TRUE จะถูกแปลงโดยนัยเป็นตัวเลข 1 และ operation 1 + 1 จะดำเนินการ
* ถ้าคุณเพิ่มค่าในสองคอลัมน์ และค่าหนึ่งถูกแสดงเป็นข้อความ ("12") และอีกค่าหนึ่งถูกแสดงเป็นตัวเลข (12), DAX จะแปลงสตริงเป็นตัวเลข และทำการบวกเพื่อสร้างผลลัพธ์ที่เป็นตัวเลข นิพจน์ต่อไปนี้ส่งกลับ 44: = "22" + 22
* ถ้าคุณพยายามทำการเชื่อมสองตัวเลขเข้าด้วยกัน Excel จะนำเสนอตัวเลขเหล่านั้นเป็นสตริง และเชื่อมเข้าด้วยกัน นิพจน์ต่อไปนี้ส่งกลับ "1234": = 12 & 34

### <a name="table-of-implicit-data-conversions"></a>ตารางของการแปลงข้อมูลโดยนัย
ชนิดของการแปลงจะขึ้นอยู่กับตัวดำเนินการ (operator) ซึ่งจะแปลงเป็นค่าที่ต้องการก่อนที่จะดำเนินการตาม operation ที่ถูกร้องขอ ตารางเหล่านี้แสดงรายการตัวดำเนินการ (operators) และระบุการแปลงชนิดข้อมูลที่อยู่ในคอลัมน์เมื่อมีการจับคู่กับชนิดของข้อมูลในแถวที่ตัดกัน

> [!NOTE]
>  ชนิดข้อมูลข้อความจะไม่อยู่ในตารางเหล่านี้ เมื่อตัวเลขถูกแสดงในรูปแบบข้อความ ในบางกรณี Power BI จะพยายามระบุว่าเป็นชนิดตัวเลขและแสดงเป็นตัวเลข
> 
> 

**การบวก (+)**

| ตัวดำเนินการ(+) | จำนวนเต็ม | สกุลเงิน | จริง | วันที่/เวลา |
| --- | --- | --- | --- | --- |
| จำนวนเต็ม |จำนวนเต็ม |สกุลเงิน |จริง |วันที่/เวลา |
| สกุลเงิน |สกุลเงิน |สกุลเงิน |จริง |วันที่/เวลา |
| จริง |จริง |จริง |จริง |วันที่/เวลา |
| วันที่/เวลา |วันที่/เวลา |วันที่/เวลา |วันที่/เวลา |วันที่/เวลา |

ตัวอย่างเช่น ถ้ามีการใช้จำนวนจริงใน operation การบวก กับข้อมูลสกุลเงิน ค่าทั้งสองจะถูกแปลงเป็น จริง และผลลัพธ์ถูกส่งคืนมาว่า จริง

**การลบ (-)**

ในตารางต่อไปนี้ ส่วนหัวของแถวคือ ตัวตั้ง (ทางด้านซ้าย) และส่วนหัวของคอลัมน์คือ ตัวลบ (ด้านขวา)

| ตัวดำเนินการ (-) | จำนวนเต็ม | สกุลเงิน | จริง | วันที่/เวลา |
| --- | --- | --- | --- | --- |
| จำนวนเต็ม |จำนวนเต็ม |สกุลเงิน |จริง |จริง |
| สกุลเงิน |สกุลเงิน |สกุลเงิน |จริง |จริง |
| จริง |จริง |จริง |จริง |จริง |
| วันที่/เวลา |วันที่/เวลา |วันที่/เวลา |วันที่/เวลา |วันที่/เวลา |

ตัวอย่างเช่น ถ้ามี ตัวดำเนินการ ลบ ข้อมูลวันที่ ด้วยชนิดข้อมูลอื่น ค่าทั้งสองจะถูกแปลงเป็นวันที่ และค่าที่ส่งกลับก็จะเป็นวันที่

> [!NOTE]
>    แบบจำลองข้อมูลยังสนับสนุนตัวดำเนินการ unary, - (ลบ), แต่ตัวดำเนินการนี้ไม่เปลี่ยนแปลงชนิดข้อมูลของตัวถูกดำเนินการ (operand)
> 
> 

**การคูณ (*)**

| ตัวดำเนินการ (*) | จำนวนเต็ม | สกุลเงิน | จริง | วันที่/เวลา |
| --- | --- | --- | --- | --- |
| จำนวนเต็ม |จำนวนเต็ม |สกุลเงิน |จริง |จำนวนเต็ม |
| สกุลเงิน |สกุลเงิน |จริง |สกุลเงิน |สกุลเงิน |
| จริง |จริง |สกุลเงิน |จริง |จริง |

ตัวอย่างเช่น ถ้ารวมจำนวนเต็มกับจำนวนจริงด้วยตัวดำเนินการคูณ ตัวเลขทั้งสองจะถูกแปลงเป็นตัวเลขแบบจริง และค่าที่ส่งกลับจะเป็น จริง

**การหาร (/)**

ในตารางต่อไปนี้ ส่วนหัวของแถวคือ ตัวตั้ง (numerator) และส่วนหัวของคอลัมน์เป็น ตัวหาร (denominator)

| ตัวดำเนินการ (/) (แถว/คอลัมน์) | จำนวนเต็ม | สกุลเงิน | จริง | วันที่/เวลา |
| --- | --- | --- | --- | --- |
| จำนวนเต็ม |จริง |สกุลเงิน |จริง |จริง |
| สกุลเงิน |สกุลเงิน |จริง |สกุลเงิน |จริง |
| จริง |จริง |จริง |จริง |จริง |
| วันที่/เวลา |จริง |จริง |จริง |จริง |

ตัวอย่างเช่น ถ้าเลขจำนวนเต็มถูกตัวดำเนินการหารด้วยค่าสกุลเงิน ค่าทั้งสองจะถูกแปลงเป็นตัวเลขแบบจริง และผลลัพธ์จะเป็นเลขจำนวนจริง

### <a name="comparison-operators"></a>ตัวดำเนินการเปรียบเทียบ
ในนิพจน์การเปรียบเทียบ ค่าบูลีนจะถูกถือว่ามากกว่าค่าสตริงและค่าสตริงที่จะถูกถือว่ามีค่ามากกว่าค่าตัวเลขหรือวันที่/เวลา นอกจากนี้ จะถือว่าค่าตัวเลขและค่าวันที่/เวลา มีอันดับเดียวกัน ไม่มีการแปลงโดยนัยสำหรับค่าบูลีนหรือสตริง ว่างเปล่า หรือช่องว่างจะถูกแปลงเป็น 0/""/เท็จ โดยขึ้นอยู่กับชนิดข้อมูลของอีกค่าที่ถูกเปรียบเทียบ

นิพจน์ DAX ต่อไปนี้แสดงลักษณะการทำงานนี้:

=IF(FALSE()\>"จริง", "นิพจน์เป็นจริง", "นิพจน์เป็นเท็จ"), ส่งกลับ "นิพจน์เป็นจริง"

=IF("12"\>12,"นิพจน์เป็นจริง”, "นิพจน์เป็นเท็จ"), ส่งกลับ "นิพจน์เป็นจริง"

=IF("12"=12,"นิพจน์เป็นจริง”, "นิพจน์เป็นเท็จ"), ส่งกลับ "นิพจน์เป็นเท็จ"

การแปลงจะดำเนินการโดยนัยสำหรับชนิดข้อมูลตัวเลขหรือขนิดข้อมูลวันที่/เวลาตามที่อธิบายไว้ในตารางต่อไปนี้:

| ตัวดำเนินการเปรียบเทียบ | จำนวนเต็ม | สกุลเงิน | จริง | วันที่/เวลา |
| --- | --- | --- | --- | --- |
| จำนวนเต็ม |จำนวนเต็ม |สกุลเงิน |จริง |จริง |
| สกุลเงิน |สกุลเงิน |สกุลเงิน |จริง |จริง |
| จริง |จริง |จริง |จริง |จริง |
| วันที่/เวลา |จริง |จริง |จริง |วันที่/เวลา |

### <a name="handling-blanks-empty-strings-and-zero-values"></a>จัดการช่องว่าง สตริงว่าง และค่าศูนย์
ใน DAX ค่า null ค่าว่าง เซลล์ว่าง หรือค่าหายไปถูกแสดง ด้วยชนิดค่าเดียวกันใหม่ คือ ว่างเปล่า คุณสามารถสร้างช่องว่างโดยใช้ฟังก์ชัน ว่างเปล่า และทดสอบหาช่องว่างโดยใช้ฟังก์ชัน ISBLANK

วิธีจัดการช่องว่างในการดำเนินการ เช่น การบวกหรือการเรียงต่อกัน ขึ้นอยู่กับฟังก์ชันแต่ละรายการ ตารางต่อไปนี้สรุปความแตกต่างระหว่าง DAX และสูตร Microsoft Excel ในการจัดการช่องว่าง

| นิพจน์ | DAX | Excel |
| --- | --- | --- |
| ว่างเปล่า + ว่างเปล่า |ว่างเปล่า |0(ศูนย์) |
| ว่างเปล่า + 5 |5 |5 |
| ว่างเปล่า * 5 |ว่างเปล่า |0(ศูนย์) |
| 5/ว่างเปล่า |ค่าอนันต์ |ข้อผิดพลาด |
| 0/ว่างเปล่า |NaN |ข้อผิดพลาด |
| ว่างเปล่า/ว่างเปล่า |ว่างเปล่า |ข้อผิดพลาด |
| เท็จ หรือ ว่างเปล่า |FALSE |FALSE |
| เท็จ และ ว่างเปล่า |FALSE |FALSE |
| จริง หรือ ว่างเปล่า |TRUE |TRUE |
| จริง และ ว่างเปล่า |FALSE |TRUE |
| ว่างเปล่า หรือ ว่างเปล่า |ว่างเปล่า |ข้อผิดพลาด |
| ว่างเปล่า และ ว่างเปล่า |ว่างเปล่า |ข้อผิดพลาด |

