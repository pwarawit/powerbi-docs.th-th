---
title: คำแนะนำและเคล็ดลับในการสร้างรายงานใน Power BI Desktop
description: เรียนรู้หลักปฏิบัติที่ดีที่สุดสำหรับการสร้างรายงานในบริการ Power BI และ Power BI Desktop
author: davidi
manager: kfile
ms.reviewer: willthom
ms.custom: seodec18
ms.service: powerbi
ms.component: powerbi-service
ms.topic: conceptual
ms.date: 12/06/2018
ms.author: davidi
ms.openlocfilehash: c68c29449873e22c7e338279e80f049d522ba347
ms.sourcegitcommit: 72c9d9ec26e17e94fccb9c5a24301028cebcdeb5
ms.translationtype: HT
ms.contentlocale: th-TH
ms.lasthandoff: 12/07/2018
ms.locfileid: "53026373"
---
# <a name="tips-and-tricks-for-creating-reports-in-power-bi-desktop"></a>คำแนะนำและเคล็ดลับในการสรา้งรายงานใน Power BI Desktop
เพื่อให้ได้รับประโยชน์สูงสุดจากข้อมูลของคุณ บางครั้งคุณก็ต้องการความช่วยเหลือเพิ่มเติมเล็กน้อย เราได้รวบรวมคำแนะนำและเคล็ดลับบางประการที่คุณสามารถใช้งานได้ในการสร้างรายงานใน Microsoft Power BI Desktop*และ*ในรุ่น Microsoft Excel 2016 หรือ Excel 2013 Pro-Plus ที่เปิดใช้งาน Power Pivot add-in แล้วและติดตั้งรวมทั้งเปิดใช้งาน Power Query แล้ว 

## <a name="learning-to-use-the-query-editor"></a>การเรียนรู้วิธีใช้ตัวแก้ไขคิวรี
ตัวแก้ไขคิวรีใน Power BI Desktop จะคล้ายกับความสามารถในการทำงาน Power Query add-in ใน Excel 2013 นอกจากจะมีบทความเป็นประโยชน์จำนวนมากมายในการสนับสนุน Power BI แล้วคุณยังอาจต้องการตรวจทานเอกสาร Power Query ใน support.office.com เพื่อเริ่มต้นใช้งาน

คุณสามารถรับข้อมูลเพิ่มเติมได้จาก[ศูนย์แหล่งข้อมูล Power Query](https://support.office.com/article/Microsoft-Power-Query-for-Excel-Help-2b433a85-ddfb-420b-9cda-fe0e60b82a94)

คุณยังสามารถดู[การอ้างอิงสูตร](https://support.office.com/Article/Learn-about-Power-Query-formulas-6bc50988-022b-4799-a709-f8aafdee2b2f)ได้อีกด้วย

## <a name="data-types-in-query-editor"></a>ชนิดข้อมูลในตัวแก้ไขคิวรี
เมื่อคุณใช้ตัวแก้ไขคิวรีใน Power BI Desktop เพื่อโหลดข้อมูล เราจะทำการตรวจหาชนิดข้อมูลจากการคาดเดาที่ดีที่สุด  เมื่อใช้สูตร บางครั้งระบบจะไม่เก็บการตั้งค่าชนิดข้อมูลที่คอลัมน์ไว้ คุณควรตรวจสอบประเภทของข้อมูลในคอลัมน์ว่าถูกต้องหรือไม่หลังจากดำเนินการดังต่อไปนี้:  โหลดข้อมูลเบื้องต้นไปยังแท็บคิวรี แถวแรกเป็นหัวกระดาษ เพิ่มคอลัมน์ จัดกลุ่มตาม ผสาน ผนวก และก่อนที่จะกดโหลดข้อมูลเป็นครั้งแรก

ข้อควรระลึกที่สำคัญประการหนึ่ง คือ: ตัวเอียงในเส้นตารางข้อมูล ไม่ได้หมายความว่า ตั้งค่าชนิดข้อมูลนั้นไม่ถูกต้อง แต่เพียงหมายความว่า ระบบไม่ได้พิจารณาข้อมูลนั้นว่าเป็นข้อความ

## <a name="reference-queries-in-the-query-editor"></a>คิวรีอ้างอิงในตัวแก้ไขคิวรี
ในตัวนำทางของตัวแก้ไขคิวรีใน Power BI Desktop เมื่อคุณคลิกขวาที่หนึ่งในคิวรี ตัวเลือกสำหรับ "การอ้างอิง" ก็จะปรากฏขึ้น  การดำเนินการนี้จะเป็นประโยชน์ด้วยเหตุผลต่อไปนี้:

* เมื่อคุณใช้ไฟล์เป็นแหล่งข้อมูลสำหรับคิวรี เส้นทางสัมบูรณ์ไปยังไฟล์ก็จะได้รับการบันทึกไว้ในคิวรีนั้น ขณะใช้ร่วมกันหรือย้ายไฟล์ Power BI Desktop หรือเวิร์กบุ๊ก Excel คุณก็จะประหยัดเวลา เมื่ออัปเดตเส้นทาง ด้วยการอัปเดตคิวรีเพียงครั้งเดียวแทนที่จะเป็นเส้นทาง

ตามค่าเริ่มต้น คิวรีทั้งหมดจะโหลดไปยังเวิร์กชีต Excel หรือรูปแบบข้อมูล (หรือทั้งสองอย่าง) คิวรีบางรายการจะเป็นขั้นตอนระหว่างกระบวนการ และไม่ได้มีไว้สำหรับผู้ใช้  เมื่อมีการอ้างอิงคิวรีตามที่ระบุไว้ด้านบน ก็มักจะเป็นกรณีนี้  คุณสามารถควบคุมลักษณะการทำงานของการโหลดคิวรีได้โดยคลิกขวาที่คิวรีในตัวนำทาง แล้วสลับตัวเลือก "เปิดใช้งานการโหลด"  เมื่อ "เปิดใช้งานการโหลด" ไม่มีเครื่องหมายถูกอยู่ข้างๆ คิวรียังคงพร้อมใช้งานในแท็บคิวรี และคุณก็สามารถใช้กับคิวรีอื่นๆ ได้  ซึ่งมีประโยชน์อย่างยิ่ง เมื่อใช้งานร่วมกับการผสาน การผนวก และการแปลงข้อมูลอ้างอิง  อย่างไรก็ตาม เนื่องจากไม่มีการโหลดผลลัพธ์ของคิวรีลงในรูปแบบข้อมูล คิวรีก็จะไม่กระจายอยู่ในรายการเขตข้อมูลในรายงานของคุณ หรือรูปแบบข้อมูลของคุณ 

## <a name="scatter-charts-need-a-point-identifier"></a>แผนภูมิกระจายต้องมีตัวระบุจุด
ใช้ตัวอย่างของตารางอย่างง่ายสำหรับอุณหภูมิและเวลาที่ได้ทำการอ่านข้อมูล ถ้าคุณลงจุดค่าเหล่านี้ลงในแผนภูมิกระจายโดยตรง Power BI Desktop ก็จะรวมค่าทั้งหมดไว้เป็นจุดเดียว เมื่อต้องการแสดงจุดข้อมูลแต่ละจุด คุณก็จะต้องเพิ่มเขตข้อมูลลงในบักเก็ตรายละเอียดในเขตข้อมูลตามที่เหมาะสม   วิธีง่ายๆ ในการสร้างตัวระบุจุดใน Power BI Desktop คือ ที่แท็บคิวรี ให้ใช้ตัวเลือก "เพิ่มคอลัมน์ดัชนี" ใน ribbon "เพิ่มคอลัมน์" 

## <a name="reference-lines-in-your-report"></a>เส้นอ้างอิงในรายงานของคุณ
คุณสามารถใช้คอลัมน์จากการคำนวณใน Power BI Desktop เพื่อกำหนดเส้นอ้างอิง หรือสายการอ้างอิงได้  ระบุตารางและคอลัมน์ที่คุณต้องการสร้างเส้นอ้างอิง  เลือก "คอลัมน์ใหม่" ใน Ribbon และ ในแถบสูตร ให้พิมพ์สูตรต่อไปนี้:

    Target Value = 100

คอลัมน์จากการคำนวณจะแสดงค่า 100 โดยไม่คำนึงถึงว่าจะใช้งานอยู่ในตำแหน่งใด  คอลัมน์ใหม่ของคุณจะปรากฏขึ้นในรายการเขตข้อมูล  เพิ่มคอลัมน์จากการคำนวณของค่าเป้าหมายลงในแผนภูมิเส้น เพื่อแสดงลักษณะความสัมพันธ์ระหว่างชุดข้อมูลต่างๆ กับเส้นอ้างอิงที่กำหนด  

## <a name="sort-by-another-column"></a>จัดเรียงตามคอลัมน์อื่น
เมื่อคุณใช้ค่าแบบประเภท (สตริง) ใน Power BI Desktop สำหรับแกนของแผนภูมิ หรือในตัวแบ่งส่วนข้อมูลหรือตัวกรอง ค่าเริ่มต้นของการเรียงลำดับจะเรียงตามตัวอักษร ถ้าคุณต้องการแทนลำดับนี้ ตัวอย่างเช่น สำหรับสิ่งต่างๆ เช่น วันในสัปดาห์หรือเดือน จากนั้นก็สามารถกำหนดให้ Power BI Desktop เรียงลำดับตามคอลัมน์ต่างๆ หากต้องการเรียนรู้เพิ่มเติม โปรดดู[เรียงลำดับตามคอลัมน์ใน Power BI Desktop](desktop-sort-by-column.md)

## <a name="building-maps-more-easily-with-hints-to-bing"></a>การสร้างแมปให้สะดวกขึ้นด้วยคำแนะนำสำหรับ Bing
Power BI จะรวมการทำงานเข้ากับ Bing เพื่อให้ได้พิกัดแมปเริ่มต้น (กระบวนการที่เรียกว่า การกำหนดพิกัดทางภูมิศาสตร์) ดังนั้นคุณจึงสร้างแมปได้สะดวกขึ้น  Bing จะใช้อัลกอริทึมและคำแนะนำบางอย่าง เพื่อพยายามรับข้อมูลตำแหน่งที่ถูกต้อง แต่เป็นการคาดเดาที่ดีที่สุด ถ้าต้องการเพิ่มความเป็นไปได้ในการกำหนดพิกัดทางภูมิศาสตร์ที่ถูกต้อง คุณสามารถใช้เคล็ดลับต่อไปนี้:

เมื่อคุณสร้างแผนที่ คุณมักจะต้องการลงจุดประเทศ รัฐ และเมือง  ใน Power BI Desktop ถ้าคุณตั้งชื่อคอลัมน์ตามชื่อทางภูมิศาสตร์ ก็จะช่วยให้ Bing สามารถคาดเดาสิ่งที่คุณต้องการแสดงได้ ตัวอย่างเช่น ถ้าคุณมีเขตข้อมูลชื่อรัฐของสหรัฐอเมริกา เช่น "แคลิฟอร์เนีย" และ "วอชิงตัน" Bing อาจแสดงตำแหน่งที่ตั้งของวอชิงตัน ดีซี แทนรัฐวอชิงตัน สำหรับคำว่า "วอชิงตัน"  การตั้งชื่อคอลัมน์ "รัฐ" จะช่วยปรับปรุงการกำหนดพิกัดทางภูมิศาสตร์  เช่นเดียวกับคอลัมน์ที่ใช้ชื่อว่า "ประเทศ" และ "เมือง"   

ชื่อบางชื่อไม่ชัดเจน เมื่อพิจารณาตามบริบทข้อมูลของหลายประเทศ/ภูมิภาค  ในบางกรณี ประเทศ/ภูมิภาคใดประเทศ/ภูมิภาคหนึ่งถือว่า 'รัฐ' เป็น 'จังหวัด' หรือ 'เทศมณฑล' หรือใช้ชื่ออื่น  คุณสามารถเพิ่มความแม่นยำของการกำหนดพิกัดทางภูมิศาสตร์ โดยการสร้างคอลัมน์ที่ผนวกหลายเขตข้อมูลเข้าด้วยกัน และใช้คอลัมน์เหล่านั้นเพื่อลงจุดตำแหน่งที่ตั้งของข้อมูล  ตัวอย่างเช่น แทนที่จะระบุเพียงคำว่า "วิลต์เชอร์" คุณสามารถระบุว่า "วิลต์เชอร์ อังกฤษ" เพื่อให้ได้ผลลัพธ์การกำหนดพิกัดทางภูมิศาสตร์ที่ถูกต้องยิ่งขึ้น 

คุณสามารถใส่ข้อมูลเป็นตำแหน่งละติจูดและลองจิจูดในบริการของ Power BI หรือ Desktop ได้เสมอ  เมื่อคุณดำเนินการดังกล่าว คุณก็ยังจะต้องระบุข้อมูลลงในเขตข้อมูลตำแหน่งที่ตั้ง มิฉะนั้นระบบจะรวมข้อมูลไว้ตามค่าเริ่มต้น ดังนั้นตำแหน่งที่ตั้งของละติจูดและลองจิจูดจึงอาจไม่ตรงกับที่คุณคาดว่าจะได้รับ

## <a name="categorizing-geographic-fields-to-hint-bings-geocoding"></a>การจัดประเภทเขตข้อมูลทางภูมิศาสตร์ เพื่อช่วยเสนอแนะข้อมูลในการกำหนดพิกัดทางภูมิศาสตร์ของ Bing
อีกวิธีในการทำให้แน่ใจว่าเขตข้อมูลได้รับการกำหนดพิกัดทางภูมิศาสตร์ไว้ถูกต้อง คือการตั้งค่าประเภทข้อมูลในเขตข้อมูลนั้น   ใน Power BI Desktop ให้เลือกตารางที่คุณต้องการ ไปที่ Ribbon ขั้นสูง แล้วตั้งค่าประเภทข้อมูลให้เป็นที่อยู่ เมือง ทวีป ประเทศ/ภูมิภาค ประเทศ รหัสไปรษณีย์ รัฐหรือจังหวัด  ประเภทข้อมูลเหล่านี้ช่วยให้ Bing เข้ารหัสข้อมูลได้อย่างถูกต้อง เมื่อต้องการเรียนรู้เพิ่มเติม ดู[จัดประเภทข้อมูลใน Power BI Desktop](desktop-data-categorization.md)

## <a name="better-geocoding-with-more-specific-locations"></a>การกำหนดพิกัดทางภูมิศาสตร์ให้เหมาะสมยิ่งขึ้นด้วยตำแหน่งที่ตั้งที่เฉพาะเจาะจงมากขึ้น
บางครั้ง แม้แต่การตั้งค่าประเภทข้อมูลสำหรับแผนที่ก็ยังไม่เพียงพอ  สร้างตำแหน่งที่เฉพาะเจาะจงมากขึ้น เช่น เลขที่ถนน โดยใช้ตัวแก้ไขคิวรีใน Power BI Desktop  ใช้คุณลักษณะเพิ่มคอลัมน์ เพื่อสร้างคอลัมน์แบบกำหนดเอง  จากนั้น สร้างตำแหน่งที่ตั้งตามที่ต้องการดังต่อไปนี้: 

    = [Field1] & " " & [Field2]

จากนั้น ใช้เขตข้อมูลผลลัพธ์นี้ในการแสดงภาพแมป วิธีนี้มีประโยชน์มากในการสร้างที่อยู่ถนน จากเขตข้อมูลที่อยู่สำหรับจัดส่ง ซึ่งพบได้ทั่วไปในชุดข้อมูล  ข้อควรระลึกไว้ประการหนึ่ง คือ การเรียงต่อกันสามารถใช้งานได้เฉพาะกับเขตข้อมูลข้อความเท่านั้น  ในกรณีที่จำเป็น ให้แปลงหมายเลขถนนเป็นชนิดข้อมูลข้อความก่อนที่จะนำไปใช้สร้างอยู่

## <a name="histograms-in-the-query-stage"></a>ฮิสโทแกรมในขั้นคิวรี
มีหลายวิธีในการสร้างฮิสโทแกรมใน Power BI Desktop เราจะเริ่มต้นจากวิธีที่ง่ายที่สุด และต่อยอดจากตรงนั้น:

สำหรับฮิสโทแกรมที่ง่ายที่สุด วิธีคือให้กำหนดว่าคิวรีใดที่มีเขตข้อมูลซึ่งคุณต้องการสร้างฮิสโตแกรม  ใช้ตัวเลือก "การอ้างอิง" สำหรับคิวรีที่จะสร้างคิวรีใหม่ แล้วตั้งชื่อคิวรีนั้นเป็น "ฮีสโตแกรมชื่อเขตข้อมูล" ใช้ตัวเลือก "จัดกลุ่มตาม" ใน Ribbon "แปลง" แล้วเลือกผลรวม "นับแถว"  ตรวจสอบให้แน่ใจว่า คอลัมน์ผลลัพธ์การรวมมีชนิดข้อมูลเป็นตัวเลข จากนั้น แสดงภาพข้อมูลนี้ในหน้ารายงาน  วิธีนี้ทำได้ง่ายและรวดเร็ว แต่จะทำงานได้ไม่ดี ถ้าคุณมีจุดข้อมูลจำนวนมาก และไม่อนุญาตให้ทำการ brush ระหว่างวิชวลต่างๆ

สำหรับการกำหนดบักเก็ตเพื่อสร้างฮิสโทแกรม วิธีคือให้กำหนดว่าคิวรีใดที่มีเขตข้อมูลซึ่งคุณต้องการสร้างฮิสโตแกรม  ใช้ตัวเลือก "การอ้างอิง" สำหรับคิวรีที่จะสร้างคิวรีใหม่ แล้วตั้งชื่อคิวรีนั้นเป็น "ชื่อเขตข้อมูล"  ตอนนี้ ให้กำหนดบักเก็ตด้วยกฎ  ใช้ตัวเลือกเพิ่มคอลัมน์ใน Ribbon เพิ่มคอลัมน์ แล้วสร้างกฎแบบกำหนดเอง  กฎการบักเก็ตอย่างง่ายอาจมีลักษณะดังต่อไปนี้:

    if([FieldName] \< 2) then "\<2 min" else
    if([FieldName] \< 5) then "\<5 min" else
    if([FieldName] \< 10) then "\<10 min" else
    if([FieldName] \< 30) then "\<30 min" else
    "longer")

ตรวจสอบให้แน่ใจว่า คอลัมน์ผลลัพธ์การรวมมีชนิดข้อมูลเป็นตัวเลข ตอนนี้คุณสามารถใช้เทคนิคการจัดกลุ่มตามดังที่อธิบายไว้ในหัวข้อฮิสโทแกรมที่ง่ายที่สุด เพื่อสร้างฮิสโทแกรมให้สำเร็จ  ตัวเลือกนี้จะจัดการกับจุดข้อมูลได้มากกว่า แต่ยังคงไม่ช่วยในเรื่องการ brush

การกำหนดฮิสโทแกรมที่สนับสนุนการ brush การ brush จะเกิดขึ้น เมื่อมีการเชื่อมโยงวิชวลเข้าด้วยกัน จนกระทั่งผู้ใช้เลือกจุดข้อมูลในวิชวลใดวิชวลหนึ่ง วิชวลอื่นๆ ในหน้ารายงานก็จะไฮไลต์หรือกรองจุดข้อมูลที่สัมพันธ์กับจุดข้อมูลที่เลือกไว้  เนื่องจากเรากำลังจัดการกับข้อมูลในขณะเวลาของคิวรี เราจึงต้องสร้างความสัมพันธ์ระหว่างตารางต่างๆ และตรวจสอบให้แน่ใจว่าเราได้ทราบว่ารายการรายละเอียดรายการใดเกี่ยวข้องกับบักเก็ตในฮิสโทแกรมและในทางกลับกันก็เช่นกัน

เริ่มต้นกระบวนการนี้โดยใช้ตัวเลือก "การอ้างอิง" ในคิวรีซึ่งมีเขตข้อมูลที่คุณต้องการสร้างฮิสโทแกรม  ตั้งชื่อคิวรีใหม่เป็น "บักเก็ต"  สำหรับตัวอย่างนี้เราจะเรียกคิวรีเดิมว่า "รายละเอียด"  ขั้นตอนถัดไป ให้เอาคอลัมน์ทั้งหมดออก ยกเว้นคอลัมนที่คุณจะใช้เป็นบักเก็ตสำหรับฮิสโทแกรม  ถึงตอนนี้ ให้ใช้คุณลักษณะ "เอารายการที่ซ้ำออก" ในคิวรี โดยเป็นคุณลักษณะที่อยู่ในเมนูคลิกขวา เมื่อเลือกคอลัมน์ เพื่อให้ค่าที่เหลือเป็นค่าที่ไม่ซ้ำกันอยู่ในคอลัมน์   ถ้าคุณมีตัวเลขทศนิยม ในเบื้องต้น คุณก็สามารถใช้คำแนะนำสำหรับการกำหนดบักเก็ตเพื่อสร้างฮิสโทแกรมให้มีชุดบักเก็ตที่จัดการได้  ถึงตอนนี้ ให้ตรวจสอบข้อมูลที่แสดงในการแสดงตัวอย่างของคิวรี  ถ้าคุณเห็นค่าว่างหรือ null คุณจะต้องแก้ไขปัญหาเหล่านั้นก่อนที่จะสร้างความสัมพันธ์  ดูที่ "การสร้างความสัมพันธ์ถ้าข้อมูลของฉันมีค่า null หรือเป็นค่าว่าง"   การใช้วิธีนี้อาจมีปัญหาเนื่องจากจำเป็นต้องเรียงลำดับด้วย  เมื่อต้องการให้บักเก็ตเรียงลำดับอย่างถูกต้อง โปรดดู "การเรียงลำดับ: ทำให้ประเภทปรากฏในลำดับที่ฉันต้องการ"  

>[!NOTE]
>วิธีนี้จะมีประโยชน์ เมื่อต้องพิจารณาเรื่องการเรียงลำดับ ก่อนที่จะสร้างวิชวลต่างๆ   

ขั้นตอนถัดไปในกระบวนการ คือให้กำหนดความสัมพันธ์ระหว่างคิวรี “บักเก็ต” กับ “รายละเอียด” ในคอลัมน์บักเก็ต  ใน Power BI Desktop ให้คลิก**จัดการความสัมพันธ์**ใน Ribbon นั้นๆ  สร้างความสัมพันธ์ซึ่งบักเก็ตอยู่ในตารางด้านซ้าย และรายละเอียดอยู่ในตารางด้านขวา แล้วเลือกเขตข้อมูลที่คุณจะใช้สำหรับฮิสโตแกรม 

ขั้นตอนสุดท้ายคือการสร้างฮิสโทแกรม  ลากเขตข้อมูลบักเก็ตจากตาราง “บักเก็ต”  เอาเขตข้อมูลค่าเริ่มต้นออกจากแผนภูมิคอลัมน์ที่เป็นผลลัพธ์  ถึงตอนนี้ จากตาราง “รายละเอียด” ให้ลากเขตข้อมูลฮีสโทแกรมไปไว้ในวิชวลเดียวกัน  ในเขตข้อมูลตามที่เหมาะสม ให้เปลี่ยนผลรวมตามค่าเริ่มต้น เป็นจำนวนนับ  ผลลัพธ์ที่ได้ก็จะเป็นฮิสโทแกรม ถ้าคุณสร้างอีกวิชวล เช่น ทรีแมปจากตารางรายละเอียด ให้เลือกจุดข้อมูลในทรีแมป เพื่อดูการไฮไลต์ฮิสโทแกรม และแสดงฮีสโทแกรมสำหรับจุดข้อมูลที่เลือกไว้ เมื่อเทียบกับแนวโน้มของชุดข้อมูลทั้งหมด

## <a name="histograms"></a>ฮิสโทแกรม
ใน Power BI Desktop คุณสามารถใช้เขตข้อมูลจากการคำนวณเพื่อกำหนดฮิสโทแกรมได้  ระบุตารางและคอลัมน์ที่คุณต้องการสร้างฮิสโทแกรม  ในพื้นที่การคำนวณ ให้พิมพ์สูตรต่อไปนี้:

> Frequency:=COUNTROWS(\<ชื่อคอลัมน์\>)
> 
> 

บันทึกการเปลี่ยนแปลงของคุณ และกลับไปยังรายงานของคุณ  เพิ่ม\<ชื่อคอลัมน์\>และความถี่ลงในตาราง จากนั้นแปลงเป็นแผนภูมิแท่ง  ตรวจสอบให้ให้แน่ใจว่า\<ชื่อคอลัมน์\>อยู่บนแกน x และเขตข้อมูลจากการคำนวณอยู่บนแกน y

## <a name="tips-and-tricks-for-creating-relationships-in-power-bi-desktop"></a>คำแนะนำและเคล็ดลับในการสร้างความสัมพันธ์ใน Power BI Desktop
บ่อยครั้งเมื่อโหลดชุดข้อมูลที่มีรายละเอียดจากแหล่งข้อมูลหลายแหล่ง ปัญหาต่างๆ เช่น ค่า null ค่าว่างหรือค่าที่ซ้ำกัน จะส่งผลให้คุณไม่สามารถสร้างความสัมพันธ์ได้ 

มาลองดูตัวอย่างกัน 

ถ้าเราโหลดชุดข้อมูลจากคำขอการสนับสนุนลูกค้าที่ใช้งานอยู่ และชุดข้อมูลอีกชุดหนึ่งของรายการงานที่มี schema ในลักษณะดังต่อไปนี้:

> CustomerInicdents: {IncidentID, CustomerName, IssueName, OpenedDate, Status} WorkItems: {WorkItemID, IncidentID, WorkItemName, OpenedDate, Status, CustomerName } 
> 
> 

เมื่อเราต้องการติดตามเหตุการณ์และ Workitems ทั้งหมดที่เกี่ยวข้องกับ CustomerName ตามที่ระบุ เราก็ไม่สามารถสร้างความสัมพันธ์ระหว่างชุดข้อมูลสองชุดเหล่านี้ได้อย่างแน่นอน  WorkItems บางรายการอาจไม่เกี่ยวข้องกับ CustomerName ดังนั้นเขตข้อมูลนั้นจึงจะเป็น NULL หรือว่างเปล่า  อาจมีหลายระเบียนใน WorkItems และ CustomerIncidents สำหรับ CustomerName ใดๆ ก็ตาม  

### <a name="creating-relationships-in-power-bi-desktop-when-the-data-has-null-or-blank-values"></a>การสร้างความสัมพันธ์ใน Power BI Desktop เมื่อข้อมูลมีค่า null หรือมีค่าว่าง
ชุดข้อมูลมักจะประกอบด้วยคอลัมน์ที่ มีค่า null หรือมีค่าว่าง  ซึ่งสามารถทำให้เกิดปัญหาในขณะพยายามใช้ความสัมพันธ์  โดยหลักแล้ว คุณมีตัวเลือกสองตัวเลือกในการแก้ไขปัญหา  คุณสามารถเอาแถวที่มีค่า null หรือค่าว่างออกได้  คุณสามารถดำเนินการนี้ได้ โดยใช้คุณลักษณะตัวกรองในแท็บคิวรี หรือถ้าคุณกำลังผสานคิวรีต่างๆ ให้เลือกตัวเลือก "เก็บเฉพาะแถวที่ตรงกัน" หรืออีกวิธีหนึ่งคือ คุณสามารถแทนค่า null หรือค่าว่าง ด้วยค่าที่ใช้ได้ผลในความสัมพันธ์ โดยทั่วไปจะเป็นสตริง เช่น "NULL" และ "(ว่าง)"   ในกรณีนี้ ไม่มีวิธีที่เหมาะสม นั่นคือ การกรองแถวในขั้นคิวรีจะเอาแถวออก และอาจส่งผลต่อการคำนวณและสถิติสรุป  วิธีที่สองจะเก็บรักษาแถวข้อมูลนั้นไว้ แต่สามารถทำให้แถวที่ไม่เกี่ยวข้องปรากฏขึ้นในลักษณะที่เกี่ยวข้องในรูปแบบที่ทำให้เกิดการคำนวณผิด  ถ้าคุณนำวิธีที่สองมาใช้ โปรดตรวจสอบให้แน่ใจว่าคุณได้ใช้ตัวกรองในมุมมอง/แผนภูมิตามที่หมาะสม เพื่อให้แน่ใจว่าคุณจะได้รับผลลัพธ์ทีถูกต้อง  ที่สำคัญอย่างยิ่ง ต้องประเมินว่าแถวใดได้รับการจัดเก็บ/เอาออกแล้ว และทำความเข้าใจเกี่ยวกับผลกระทบในภาพรวมที่มีผลต่อการวิเคราะห์นี้  

### <a name="creating-relationships-in-power-bi-desktop-when-the-data-has-duplicate-values"></a>การสร้างความสัมพันธ์ใน Power BI Desktop เมื่อข้อมูลมีค่าซ้ำกัน
บ่อยครั้งเมื่อโหลดชุดข้อมูลที่มีรายละเอียดจากแหล่งข้อมูลหลายแหล่ง ค่าข้อมูลที่ซ้ำกันจะส่งผลให้คุณไม่สามารถสร้างความสัมพันธ์ได้  คุณสามารถแก้ไขปัญหาได้นี้ได้ โดยสร้างตารางมิติที่มีค่าไม่ซ้ำกันจากชุดข้อมูลทั้งสองชุด 

มาลองดูตัวอย่างกัน 

ถ้าเราโหลดชุดข้อมูลจากคำขอการสนับสนุนลูกค้าที่ใช้งานอยู่ และชุดข้อมูลอีกชุดหนึ่งของรายการงานที่มี schema ในลักษณะดังต่อไปนี้:

> CustomerInicdents: {IncidentID, CustomerName, IssueName, OpenedDate, Status} WorkItems: {WorkItemID, IncidentID, WorkItemName, OpenedDate, Status, CustomerName } 
> 
> 

เมื่อเราต้องการติดตามเหตุการณ์และ Workitems ทั้งหมดที่เกี่ยวข้องกับ CustomerName ตามที่ระบุ เราก็ไม่สามารถสร้างความสัมพันธ์ระหว่างชุดข้อมูลสองชุดเหล่านี้ได้อย่างแน่นอน  WorkItems บางรายการอาจไม่เกี่ยวข้องกับ CustomerName ดังนั้นเขตข้อมูลนั้นจึงจะเป็น NULL หรือว่างเปล่า  ถ้าคุณมีค่าว่างหรือค่า null ใดๆ ในตาราง CustomerNames คุณอาจยังคงไม่สามารถสร้างความสัมพันธ์ได้ โปรดดูการสร้างความสัมพันธ์ ถ้าข้อมูลของฉันมีค่า null หรือค่าว่าง  อาจมีหลาย WorkItems และ CustomerIncidents สำหรับ CustomerName เดียว  

เมื่อต้องการสร้างความสัมพันธ์ในกรณีนี้ เราจำเป็นต้องสร้างชุดข้อมูลแบบตรรกะของ CustomerNames ทั้งหมดในชุดข้อมูลทั้งสองชุดนี้  ในแท็บคิวรี คุณสามารถใช้ลำดับต่อไปนี้ เพื่อสร้างชุดข้อมูลแบบตรรกะ:

1. ทำซ้ำคิวรีทั้งสอง โดยตั้งชื่อคิวรีแรกว่า**Temp**คิวรีที่สองว่า**CustomerNames**
2. ในแต่ละคิวรี ให้เอาคอลัมน์ทั้งหมดออก*ยกเว้น*คอลัมน์ CustomerName
3. ในแต่ละคิวรี ให้ใช้**เอารายการที่ซ้ำกันออก**
4. ในคิวร ี**CustomerNames** ให้เลือกตัวเลือก**ผนวก** ใน Ribbon แล้วเลือกคิวรี**Temp**
5. ในคิวรี **CustomerNames** ให้เลือก**เอารายการที่ซ้ำกันออก**

ในตอนนี้ คุณจะมีตารางขนาดที่คุณสามารถใช้ เพื่อกำหนดความสัมพันธ์ระหว่าง CustomerIndicents กับ WorkItems ซึ่งประกอบด้วยค่าทั้งหมดของแต่ละรายการ  

## <a name="patterns-to-jump-start-your-use-of-the-query-editor"></a>รูปแบบเมื่อต้องการลัดไปยังการเริ่มต้นใช้งานตัวแก้ไขคิวรี
ตัวแก้ไขคิวรีมีประสิทธิภาพมากในวิธีที่สามารถจัดการข้อมูล เพื่อปรับรูปแบบและล้างข้อมูล เพื่อให้พร้อมที่จะนำไปแสดงภาพหรือจัดทำแบบจำลอง มีรูปแบบบางอย่างที่คุณควรทราบ

### <a name="temporary-columns-can-be-deleted-after-computing-a-result"></a>คุณสามารถลบคอลัมน์ชั่วคราวออกได้ หลังจากประมวลผลผลลัพธ์แล้ว
บ่อยครั้งที่คุณต้องสร้างการคำนวณใน Power BI Desktop ที่แปลงข้อมูลจากหลายคอลัมน์ให้เป็นคอลัมน์ใหม่เพียงคอลัมน์เดียว  ซึ่งอาจมีความซับซ้อน  วิธีง่ายๆ วิธีหนึ่งเพื่อช่วยแก้ไขปัญหา คือการจำแนกการดำเนินการให้กลายเป็นขั้นตอนต่างๆ  เริ่มต้นจากการทำซ้ำคอลัมน์เริ่มต้น จากนั้น จัดทำขั้นตอนสำหรับคอลัมน์ชั่วคราว แล้ว สร้างคอลัมน์สำหรับผลลัพธ์สุดท้าย  คุณก็สามารถลบคอลัมน์ชั่วคราวออกได้ เพื่อไม่ให้ชุดข้อมูลสุดท้ายกระจัดกระจาย ซึ่งอาจเป็นไปได้ เนื่องจากแท็บคิวรีจะดำเนินการตามขั้นตอน 

### <a name="duplicate-or-reference-queries-followed-by-merge-to-original-query"></a>ทำซ้ำหรืออ้างอิงคิวรี จากนั้นผสานไปยังคิวรีเดิม
บางครั้ง วิธีนี่้จะเป็นประโยชน์ในการคำนวณสถิติสรุปสำหรับชุดข้อมูล  วิธีง่ายๆ เพื่อดำเนินการดังกล่าว คือ การทำซ้ำหรือการอ้างอิงคิวรีในแท็บคิวรี จากนั้น ใช้**จัดกลุ่มตาม** เพื่อคำนวณสถิติสรุป  สถิติสรุปจะช่วยให้คุณสามารถลดความซ้ำซ้อนสำหรับข้อมูลในข้อมูลเดิม เพื่อให้สามารถนำมาเปรียบเทียบได้มากขึ้น  ซึ่งเป็นประโยชน์อย่างมากในการเปรียบเทียบค่าแต่ละค่ากับค่าทั้งหมด  เมื่อต้องการดำเนินการตามวิธีนี้ ให้ไปยังคิวรีเดิม แล้วเลือกตัวเลือกผสาน  แล้ว ผสานข้อมูลจากคิวรีสถิติสรุปที่มีข้อมูลตรงกันกับตัวระบุที่เหมาะสม  ในตอนนี้ คุณก็พร้อมที่จะลดความซ้ำซ้อนของข้อมูลได้ตามต้องการสำหรับการวิเคราะห์ของคุณ

## <a name="using-dax-for-the-first-time"></a>การใช้ DAX เป็นครั้งแรก
DAX คือ ภาษาสำหรับสูตรในการคำนวณใน Power BI Desktop  โดยได้รับการปรับให้เหมาะสมสำหรับการวิเคราะห์ BI  และจะแตกต่างกันเล็กน้อยจากสิ่งที่คุณอาจคุ้นเคย ถ้าคุณเคยใช้ SQL เพียงอย่างเดียว เช่น ภาษาของคิวรี มีแหล่งข้อมูลที่ดีอย่างมากในแบบออนไลน์ และในเอกสารประกอบการเรียนรู้ DAX 

[เรียนรู้พื้นฐาน DAX ใน Power BI Desktop](desktop-quickstart-learn-dax-basics.md)

[ข้อมูลอ้างอิงเกี่ยวกับ Data Analysis Expressions (DAX)](https://msdn.microsoft.com/library/gg413422.aspx)

[ศูนย์กลางทรัพยากรของ DAX](http://social.technet.microsoft.com/wiki/contents/articles/1088.dax-resource-center.aspx)
