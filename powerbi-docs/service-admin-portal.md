---
title: พอร์ทัลผู้ดูแลระบบของ power BI
description: พอร์ทัลผู้ดูแลอนุญาตให้มีการบริหารจัดการผู้เช่าของ Power BI ในองค์กรของคุณ ซึ่งประกอบด้วยหน่วยข้อมูลต่างๆ เช่น เมตริกการใช้งาน การเข้าถึงศูนย์ผู้ดูแลระบบของ Office 365 และการตั้งค่า
author: mgblythe
manager: kfile
ms.reviewer: ''
ms.service: powerbi
ms.component: powerbi-admin
ms.topic: conceptual
ms.date: 10/30/2018
ms.author: mblythe
LocalizationGroup: Administration
ms.openlocfilehash: 02829adb386cc746715a34300a42aba616dc2d60
ms.sourcegitcommit: 862faf948468d7f6d464b83f4e0b040d5213a580
ms.translationtype: HT
ms.contentlocale: th-TH
ms.lasthandoff: 10/30/2018
ms.locfileid: "50252502"
---
# <a name="power-bi-admin-portal"></a>พอร์ทัลผู้ดูแลระบบของ power BI

พอร์ทัลผู้ดูแลสามารถช่วยให้คุณจัดการ Power BI ของ*ผู้เช่า*สำหรับองค์กรของคุณ พอร์ทัลประกอบด้วยหน่วยข้อมูลต่างๆ เช่น เมตริกการใช้งาน การเข้าถึงศูนย์ผู้ดูแลระบบของ Office 365 และการตั้งค่า

พอร์ทัลผู้ดูแลระบบจะสามารถเข้าถึงผู้ใช้ทั้งหมดที่เป็นผู้ดูแลระบบส่วนกลางใน Office 365 หรือผู้ใช้ที่ได้รับหน้าที่ให้เป็นผู้ดูแลระบบบริการ Power BI หากคุณไม่ได้รับหน้าที่ดังกล่าว คุณจะเห็นเพียง**การตั้งค่าความจุ** ในพอร์ทัลเท่านั้น โปรดดูที่[การทำความเข้าใจเกี่ยวกับบทบาทผู้ดูแลระบบ Power BI](service-admin-role.md)เพื่อศึกษาข้อมูลเพิ่มเติมเกี่ยวกับบทบาทผู้ดูแลระบบบริการ Power BI

## <a name="how-to-get-to-the-admin-portal"></a>วิธีการเข้าถึงพอร์ทัลผู้ดูแลระบบ

บัญชีของคุณจำเป็นต้องได้รับการทำเครื่องหมายให้เป็น**ผู้ดูแลระบบส่วนกลาง**ภายใน Office 365 หรือ Azure Active Directory หรือต้องได้รับการกำหนดบทบาทผู้ดูแลระบบบริการ Power BI เพื่อเข้าถึงพอร์ทัลผู้ดูแลระบบ Power BI โปรดดูที่[การทำความเข้าใจเกี่ยวกับบทบาทผู้ดูแลระบบ Power BI](service-admin-role.md)เพื่อศึกษาข้อมูลเพิ่มเติมเกี่ยวกับบทบาทผู้ดูแลระบบบริการ Power BI เมื่อต้องการเข้าถึงพอร์ทัลผู้ดูแลระบบ Power BI โปรดทำตามขั้นตอนต่อไปนี้

1. เลือกรูปเฟืองการตั้งค่าที่อยู่ด้านบนขวาของบริการ Power BI

1. เลือก**พอร์ทัลผู้ดูแลระบบ**

    ![การตั้งค่าพอร์ทัลผู้ดูแลระบบ](media/service-admin-portal/powerbi-admin-settings.png)

มีเจ็ดแท็บในพอร์ทัล รายละเอียดที่เหลือของบทความนี้เป็นข้อมูลเกี่ยวกับแต่ละแท็บ

![ตัวนำทางพอร์ทัลผู้ดูแลระบบ](media/service-admin-portal/powerbi-admin-landing-page.png)

* [เมตริกการใช้งาน](#usage-metrics)
* [ผู้ใช้](#users)
* [บันทึกการตรวจสอบ](#audit-logs)
* [การตั้งค่าผู้เช่า](#tenant-settings)
* [การตั้งค่า Premium](#premium-settings)
* [โค้ดฝังตัว](#embed-codes)
* [วิชวลขององค์กร](#organization-visuals)

## <a name="usage-metrics"></a>เมตริกการใช้งาน

**เมตริกการใช้งาน**จะช่วยให้คุณสามารถตรวจสอบการใช้งาน Power BI สำหรับองค์กรของคุณ และยังสามารถดไดู้ว่าผู้ใช้ และกลุ่มใดที่ใช้งานอยู่มากที่สุดใน Power BI สำหรับองค์กรของคุณ

> [!NOTE]
> ในครั้งแรกที่คุณเข้าถึงแดชบอร์ด หรือหลังจากที่คุณเข้าไปที่แดชบอร์ดอีกครั้งหลังจากที่ไม่ได้เข้าไปดูแดชบอรืดเป็นเวลานาน คุณอาจจะเห็นหน้าจอการโหลดขณะที่เราโหลดแดชบอร์ด

เมื่อโหลดแดชบอร์ด คุณจะสามารถดูไทล์ทั้งสองส่วนได้ ในส่วนแรกประกอบด้วยข้อมูลการใช้งานสำหรับผู้ใช้รายบุคคล และส่วนที่สองจะมีข้อมูลที่คล้ายกันสำหรับกลุ่มในองค์กรของคุณ

นี่คือข้อมูลสรุปของสิ่งที่คุณสามารถดูได้ในแต่ละไทล์:

* นับจำนวนที่แตกต่างกันของแดชบอร์ด รายงาน และชุดข้อมูลทั้งหมดในพื้นที่ทำงานของผู้ใช้
  
    ![นับจำนวนที่แตกต่างกันของแดชบอร์ด รายงาน และชุดข้อมูลทั้งหมด](media/service-admin-portal/powerbi-admin-usage-metrics-number-tiles.png)

* แดชบอร์ดที่มีการใช้งานมากที่สุดตามจำนวนผู้ใช้ที่สามารถเข้าถึงได้ ตัวอย่างเช่น ถ้าคุณมีแดชบอร์ดที่คุณแชร์กับผู้ใช้ 3 ราย และคุณเพิ่มแดชบอร์ดลงในชุดเนื้อหาที่มีผู้ใช้แตกต่างกันสองรายซึ่งเชื่อมต่ออยู่ การนับจะเป็น 6 (1 + 3 + 2)
  
    ![แดชบอร์ดที่มีการใช้งานมากที่สุด](media/service-admin-portal/powerbi-admin-usage-metrics-top-dashboards.png)

* เนื้อหาที่ได้รับความนิยมมากที่สุดที่ผู้ใช้ที่เชื่อมต่อด้วย ซึ่งอาจจะเป็นสิ่งที่ผู้ใช้สามารถเข้าถึงได้ผ่านกระบวนการรับข้อมูล เช่นเดียวกับชุดเนื้อหา SaaS ชุดเนื้อหาขององค์กร ไฟล์ หรือฐานข้อมูล
  
    ![แพ็กเกจที่มีการใช้งานมากที่สุด](media/service-admin-portal/powerbi-admin-usage-metrics-top-connections.png)

* มุมมองของผู้ใช้ระดับสูงของคุณที่ยึดจำนวนตามแดชบอร์ดกี่พวกเขามี ทั้งแดชบอร์ดที่พวกเขาสร้างขึ้นด้วยตนเอง และแดชบอร์ดที่แชร์ให้กับพวกเขา
  
    ![ผู้ใช้งานมากที่สุด - แดชบอร์ด](media/service-admin-portal/powerbi-admin-usage-metrics-top-users-dashboards.png)

* มุมมองของผู้ใช้ระดับสูงของคุณที่ยึดตามจำนวนรายงานที่พวกเขามี
  
    ![ผู้ใช้งานมากที่สุด - รายงาน](media/service-admin-portal/powerbi-admin-usage-metrics-top-users-reports.png)

ส่วนที่สองแสดงชนิดเดียวกันของข้อมูล แต่จะยึดตามกลุ่ม ซึ่งจะช่วยให้เห็นว่ากลุ่มใดในองค์กรของคุณมีการใช้งานมากที่สุดและข้อมูลชนิดใดที่พวกเขานิยมใช้

จากข้อมูลนี้คุณจะสามารถเห็นข้อมูลเชิงลึกจริง ๆ เกี่ยวกับวิธีที่บุคคลใช้ Power BI ทั่วทั้งองค์กรของคุณ และสามารถจดจำผู้ใช้ และกลุ่มที่มีการใช้งานมากในองค์กรของคุณได้

## <a name="users"></a>ผู้ใช้

คุณสามารถดูแลจัดการผู้ใช้ กลุ่ม และผู้ดูแลระบบของ Power BI ใน Office 365 แอ็ดมินเซ็นเตอร์ แท๊บ**ผู้ใช้**จะมีลิงก์นำไปยังแอ็ดมินเซ็นเตอร์ให้ผู้เช่าของคุณ

![ไปยัง แอ็ดมินเซ็นเตอร์ O365](media/service-admin-portal/powerbi-admin-manage-users.png)

## <a name="audit-logs"></a>บันทึกการตรวจสอบ

คุณสามารถจัดการข้อมูลบันทึกการตรวจสอบของ Power BI ในศูนย์ดูแลความปลอดภัยและศูนย์ดูแลการปฏิบัติตามนโยบายของ Office 365 แท็บ**บันทึกการตรวจสอบ**จะมีลิงก์ไปยังศูนย์ดูแลความปลอดภัยและศูนย์ดูแลการปฏิบัติตามนโยบายสำหรับผู้เช่าของคุณ [เรียนรู้เพิ่มเติม](service-admin-auditing.md)

## <a name="tenant-settings"></a>การตั้งค่าผู้เช่า

แท็บ**การตั้งค่าผู้เช่า**จะช่วยให้ง่ายกับการควบคุมฟีเจอร์อยู่ในสภาพพร้อมใช้สำหรับองค์กรของคุณ ถ้าคุณมีข้อกังวลเกี่ยวกับข้อมูลที่ละเอียดอ่อน คุณลักษณะบางรายการของเราอาจไม่เหมาะสำหรับองค์กรของคุณ หรือคุณอาจต้องการคุณลักษณะที่เจาะจงพร้อมใช้งานสำหรับเฉพาะกลุ่มเท่านั้น

รูปต่อไปนี้แสดงสองส่วนแรกของแท็บ**การตั้งค่าผู้เช่า**

![การตั้งค่าผู้เช่า](media/service-admin-portal/powerbi-admin-tenant-settings.png)

> [!NOTE]
> ระบบอาจจะใช้เวลาประมาณ 10 นาทีเพื่อให้การตั้งค่ามีผลบังคับใช้กับผู้เช่าทุกคนของคุณ

การตั้งค่าสามารถมีได้สามสถานะ:

* **ปิดใช้งานสำหรับทั้งองค์กร**: ไม่มีใครในองค์กรของคุณสามารถใช้ฟีเจอร์นี้ได้

    ![ปิดการใช้งานการตั้งค่าทั้งหมด](media/service-admin-portal/powerbi-admin-tenant-settings-disabled.png)

* **เปิดใช้งานสำหรับทั้งองค์กร**: ทุกคนในองค์กรของคุณสามารถใช้ฟีเจอร์นี้ได้

    ![เปิดการใช้งานการตั้งค่าทั้งหมด](media/service-admin-portal/powerbi-admin-tenant-settings-enabled.png)

* **เปิดการใช้งานระบบกลุ่มย่อยในองค์กร**: กลุ่มย่อยหรือกลุ่มเฉพาะของผู้ใช้ในองค์กรของคุณสามารถใช้ฟีเจอร์นี้ได้

    คุณสามารถเปิดใช้งานฟีเจอร์สำหรับทั้งองค์กรของคุณ ยกเว้นสำหรับกลุ่มเฉพาะของผู้ใช้

    ![เปิดใช้งานการตั้งค่ากลุ่มย่อย](media/service-admin-portal/powerbi-admin-tenant-settings-enabled-except.png)

    คุณยังสามารถเปิดใช้งานฟีเจอร์ดังกล่าวสำหรับกลุ่มเฉพาะของผู้ใช้ และนอกจากนี้ยังสามารถปิดใช้งานฟีเจอร์สำหรับกลุ่มของผู้ใช้ได้ด้วย การใช้ฟีเจอร์นี้สามารถทำให้มั่นใจได้ว่า ผู้ใช้บางรายไม่มีสิทธิ์การเข้าถึงฟีเจอร์ดังกล่าว แม้ว่าจะอยู่ในกลุ่มที่ได้รับอนุญาต

    ![เปิดใช้งานยกเว้นการตั้งค่า](media/service-admin-portal/powerbi-admin-tenant-settings-enabled-except2.png)

สองสามหัวข้อถัดไปให้ภาพรวมเรื่องชนิดต่าง ๆ ของการตั้งค่าผู้เช่า

## <a name="workspace-settings"></a>ตั้งค่าพื้นที่ทำงาน

### <a name="create-workspaces-preview"></a>สร้างพื้นที่ทำงาน (ตัวอย่าง)

ผู้ใช้ในองค์กรสามารถสร้างพื้นที่ทำงานแอปเพื่อทำงานร่วมกันบนแดชบอร์ด รายงาน และเนื้อหาอื่น ๆ [เรียนรู้เพิ่มเติม](service-create-the-new-workspaces.md)

## <a name="export-and-sharing-settings"></a>การตั้งค่าการส่งออกและการแชร์

### <a name="share-content-to-external-users"></a>แชร์เนื้อหาไปยังผู้ใช้ภายนอก

ผู้ใช้ในองค์กรสามารถแชร์แดชบอร์ดกับผู้ใช้ภายนอกองค์กรได้

![การตั้งค่าสำหรับผู้ใช้ภายนอก](media/service-admin-portal/powerbi-admin-sharing-external-02.png)

รูปต่อไปนี้แสดงให้คุณเห็นข้อความที่จะปรากฏขึ้นเมื่อคุณแชร์กับผู้ใช้ภายนอก

![แชร์กับผู้ใช้ภายนอก](media/service-admin-portal/powerbi-admin-sharing-external.png)

### <a name="publish-to-web"></a>เผยแพร่ไปยังเว็บ

ผู้ใช้ในองค์กรสามารถเผยแพร่รายงานไปยังเว็บได้ [เรียนรู้เพิ่มเติม](service-publish-to-web.md)

รูปต่อไปนี้แสดงให้เห็น **ไฟล์** เมนูสำหรับการรายงานเมื่อเปิดการตั้งค่า **เผยแพร่ไปยังเว็บ**

![ตั้งค่าการเผยแพร่ไปยังเว็บ](media/service-admin-portal/powerbi-admin-publish-to-web.png)

ผู้ใช้สามารถดูตัวเลือกต่าง ๆ ใน UI โดยอ้างอิงตามการตั้งค่าในสิ่งที่ถูก**เผยแพร่ไปยังเว็บ**

|ฟีเจอร์ |เปิดใช้งานทั้งองค์กร |เปิดใช้งานสำหรับทั้งองค์กร |กลุ่มความปลอดภัยเฉพาะ   |
|---------|---------|---------|---------|
|**เผยแพร่ไปยังเว็บ**ภายใต้เมนู**ไฟล์**ของรายงาน|เปิดใช้งานสำหรับทั้งหมด|ไม่สามารถมองเห็นได้สำหรับทั้งหมด|มองเห็นได้เฉพาะผู้ใช้หรือกลุ่มที่ได้รับอนุญาตเท่านั้น|
|**จัดการโค้ดฝังตัว**ภายใต้**การตั้งค่า**|เปิดใช้งานสำหรับทั้งหมด|เปิดใช้งานสำหรับทั้งหมด|เปิดใช้งานสำหรับทั้งหมด<br><br>* **ลบ**ตัวเลือกสำหรับผู้ใช้หรือกลุ่มที่ได้รับอนุญาตเท่านั้น<br>* **รับรหัส**เปิดใช้งานสำหรับทั้งหมด|
|**โค้ดฝังตัว**ในพอร์ทัลของผู้ดูแลระบบ|สถานะแสดงหนึ่งในต่อไปนี้:<br>* ใช้งานอยู่<br>* ไม่ได้รับการสนับสนุน<br>* ถูกบล็อก|สถานะแสดง**ถูกปิดใช้งาน**|สถานะแสดงหนึ่งในต่อไปนี้:<br>* ใช้งานอยู่<br>* ไม่ได้รับการสนับสนุน<br>* ถูกบล็อก<br><br>ถ้าผู้ใช้ไม่ได้รับอนุญาตโดยยึดตามการตั้งค่าผู้เช่า สถานะจะแสดงเป็น**ถูกละเมิด**|
|รายงานที่เผยแพร่แล้วที่มีอยู่|เปิดใช้งานทั้งหมด|ปิดใช้งานทั้งหมด|รายงานยังคงแสดงสำหรับทั้งหมด|

### <a name="export-data"></a>ส่งออกข้อมูล

ผู้ใช้ในองค์กรสามารถส่งออกข้อมูลจากไทล์หรือการแสดงวิชวล [เรียนรู้เพิ่มเติม](visuals/power-bi-visualization-export-data.md)

รูปต่อไปนี้แสดงให้เห็นตัวเลือกในการส่งข้อมูลออกจากไทล์

![ส่งข้อมูลออกจากไทล์](media/service-admin-portal/powerbi-admin-export-data.png)

> [!NOTE]
> ปิดใช้งาน**ส่งออกข้อมูล**ยัง ช่วยป้องกันผู้ใช้จากการใช้ฟีเจอร์การ**วิเคราะห์ใน Excel**ตลอดจนการใช้เชื่อมต่อสดของบริการ Power BI ฃ

### <a name="export-reports-as-powerpoint-presentations"></a>ส่งออกรายงานในรูปแบบการนำเสนอ PowerPoint

ผู้ใช้ในองค์กรสามารถส่งออกรายงาน Power BI ในรูปแบบไฟล์ PowerPoint ได้ [เรียนรู้เพิ่มเติม](consumer/end-user-powerpoint.md)

รูปต่อไปนี้แสดงให้เห็น**ไฟล์**เมนูสำหรับการรายงานเมื่อเปิดการตั้งค่า**นำเสนอออกเป็นงานในรูปแบบ PowerPoint**

![ส่งออกรายงานในรูปแบบการนำเสนอ PowerPoint](media/service-admin-portal/powerbi-admin-powerpoint.png)

### <a name="print-dashboards-and-reports"></a>พิมพ์แดชบอร์ดและรายงาน

ผู้ใช้ในองค์กรสามารถพิมพ์แดชบอร์ดและรายงานได้ [เรียนรู้เพิ่มเติม](consumer/end-user-print.md)

![](media/service-admin-portal/powerbi-admin-print-dashboard.png)

![](media/service-admin-portal/powerbi-admin-print-report.png)

## <a name="content-pack-settings"></a>การตั้งค่าชุดเนื้อหา

### <a name="publish-content-packs-to-the-entire-organization"></a>เผยแพร่ชุดเนื้อหาไปทั่วทั้งองค์กร

ผู้ใช้ในองค์กรสามารถเผยแพร่ชุดเนื้อหาไปทั่วทั้งองค์กรได้

![](media/service-admin-portal/powerbi-admin-publish-entire-org.png)

### <a name="create-template-organizational-content-packs"></a>สร้างชุดเนื้อหาระดับองค์กรเทมเพลต

ผู้ใช้ในองค์กรสามารถสร้างชุดเนื้อหาเทมเพลตที่ใช้ชุดข้อมูลซึ่งสร้างขึ้นด้วยแหล่งข้อมูลหนึ่งแหล่งใน Power BI Desktop ได้

### <a name="push-apps-to-end-users"></a>ส่งแอปให้กับผู้ใช้ปลายทาง

ผู้ดูแลระบบผู้เช่าของคุณสามารถส่งแอปให้กับ**การตั้งค่าผู้เช่า**ได้

   ![เปิดใช้งานแอปส่งข้อมูล](media/service-create-distribute-apps/power-bi-apps-pushapps01.png)

คุณสามารถเปลี่ยนการตั้งค่าเป็น**เปิดใช้งาน**ได้ จากนั้นระบุผู้ที่จะได้รับความสามารถนี้ (ทั้งองค์กรหรือกลุ่มความปลอดภัยเฉพาะ)

> [!NOTE]
> โปรดอย่าลืมว่าการเปลี่ยนแปลงการตั้งค่าผู้เช่าจะใช้เวลาสักครู่ในการดำเนินการ

ไปที่นี่เพื่อเรียนรู้เพิ่มเติมเกี่ยวกับ[แอปส่งข้อมูล](service-create-distribute-apps.md)

## <a name="integration-settings"></a>การตั้งค่าการรวม

### <a name="ask-questions-about-data-using-cortana"></a>ถามคำถามเกี่ยวกับข้อมูลโดยใช้ Cortana

ผู้ใช้ในองค์กรสามารถถามคำถามเกี่ยวกับข้อมูลของตนเองได้โดยใช้ Cortana

> [!NOTE]
> การตั้งค่านี้จะนำไปใช้กับทั้งองค์กร และไม่สามารถจำกัดให้กับเฉพาะกลุ่มได้

### <a name="use-analyze-in-excel-with-on-premises-datasets"></a>ใช้การวิเคราะห์ใน Excel กับชุดข้อมูลภายในองค์กร

ผู้ใช้ในองค์กรสามารถใช้ Excel เพื่อดู และโต้ตอบกับชุดข้อมูล Power BI ภายในองค์กร [เรียนรู้เพิ่มเติม](service-analyze-in-excel.md)

> [!NOTE]
> ปิดใช้งาน**ส่งออกข้อมูล**ยัง ช่วยป้องกันผู้ใช้จากการใช้งานฟีเจอร์**วิเคราะห์ใน Excel**

### <a name="use-arcgis-maps-for-power-bi"></a>ใช้ ArcGIS Maps for Power BI

ผู้ใช้ในองค์กรสามารถใช้การแสดงภาพ ArcGIS Maps for Power BI ที่ให้บริการโดย Esri ได้ [เรียนรู้เพิ่มเติม](power-bi-visualization-arcgis.md)

### <a name="use-global-search-for-power-bi-preview"></a>ใช้การค้นหาทั้งหมดสำหรับ Power BI (ตัวอย่าง)

ผู้ใช้ในองค์กรสามารถใช้คุณลักษณะการค้นหาภายนอกที่อาศัยการค้นหา Azure ตัวอย่างเช่น ผู้ใช้สามารถใช้ Cortana เพื่อเรียกข้อมูลสำคัญได้โดยตรงจากแดชบอร์ดและรายงาน Power BI [เรียนรู้เพิ่มเติม](service-cortana-intro.md)

## <a name="custom-visuals-settings"></a>การตั้งค่าวิชวลแบบกำหนดเอง

### <a name="enable-custom-visuals-for-the-entire-organization"></a>เปิดใช้งานวิชวลแบบกำหนดเองสำหรับทั้งองค์กร

ผู้ใช้ในองค์กรสามารถโต้ตอบ และแชร์วิชวลแบบกำหนดเองได้ [เรียนรู้เพิ่มเติม](power-bi-custom-visuals.md)

> [!NOTE]
> การตั้งค่านี้จะนำไปใช้กับทั้งองค์กร และไม่สามารถจำกัดให้กับเฉพาะกลุ่มได้

## <a name="r-visuals-settings"></a>การตั้งค่าวิชวล R

### <a name="interact-with-and-share-r-visuals"></a>โต้ตอบและแชร์การแสดงผลด้วยภาพ R

ผู้ใช้ในองค์กรสามารถโต้ตอบ และแชร์วิชวลที่สร้างขึ้นด้วย R สคริปต์ได้ [เรียนรู้เพิ่มเติม](visuals/service-r-visuals.md)

> [!NOTE]
> การตั้งค่านี้จะนำไปใช้กับทั้งองค์กร และไม่สามารถจำกัดให้กับเฉพาะกลุ่มได้

## <a name="audit-and-usage-settings"></a>การตั้งค่าการตรวจสอบและการใช้งาน

### <a name="create-audit-logs-for-internal-activity-auditing-and-compliance"></a>สร้างบันทึกการตรวจสอบสำหรับการตรวจสอบกิจกรรมภายในและการปฏิบัติตามกฎระเบียบ

ผู้ใช้ในองค์กรสามารถใช้การตรวจสอบเพื่อตรวจสอบการดำเนินการใน Power BI โดยผู้ใช้อื่นในองค์กร [เรียนรู้เพิ่มเติม](service-admin-auditing.md)

การตั้งค่านี้จำเป็นต้องเปิดใช้งานเพื่อบันทึกรายการบันทึกการตรวจสอบ สามารถมีการหน่วงเวลาสูงสุด 48 ชั่วโมง ตั้งแต่การเปิดใช้งานการตรวจสอบ จนสามารถดูข้อมูลการตรวจสอบได้ ถ้าคุณยังไม่เห็นข้อมูลในทันที ดูบันทึกการตรวจสอบในภายหลัง อาจมีความล่าช้าแบบเดียวกันระหว่าง เวลาที่ได้รับสิทธิ์ในการดูบันทึกการตรวจสอบ จนถึงเวลาที่สามารถเข้าถึงแฟ้มบันทึก

> [!NOTE]
> การตั้งค่านี้จะนำไปใช้กับทั้งองค์กร และไม่สามารถจำกัดให้กับเฉพาะกลุ่มได้

### <a name="usage-metrics-for-content-creators"></a>เมตริกการใช้งานสำหรับผู้สร้างเนื้อหา
ผู้ใช้ในองค์กรจะมองเห็นเมตริกการใช้งานของแดชบอร์ดและรายงานที่พวกเขาสร้างขึ้น [เรียนรู้เพิ่มเติม](service-usage-metrics.md)

คุณสามารถสลับการตั้งค่าเป็น**เปิดใช้งาน**แล้วระบุว่าใครสามารถดูการวัดการใช้งาน (ทั้งองค์กรหรือกลุ่มความปลอดภัยเฉพาะ)

> [!NOTE]
> โปรดอย่าลืมว่าการเปลี่ยนแปลงการตั้งค่าผู้เช่าจะใช้เวลาสักครู่ในการดำเนินการ

### <a name="per-user-data-in-usage-metrics-for-content-creators"></a>ข้อมูลต่อผู้ใช้ในการวัดการใช้งานเพื่อผู้สร้างเนื้อหา
การวัดการใช้งานเพื่อผู้สร้างเนื้อหาจะแสดงชื่อที่ใช้และที่อยู่อีเมลของผู้ใช้ที่กำลังเข้าถึงเนื้อหา [เรียนรู้เพิ่มเติม](service-usage-metrics.md)

คุณสามารถสลับการตั้งค่าเป็น**เปิดใช้งาน**แล้ว ระบุบุคคลที่สามารถดูชื่อที่ใช้และที่อยู่อีเมลในการวัดการใช้งาน (ทั้งองค์กรหรือกลุ่มความปลอดภัยเฉพาะ) ได้

ข้อมูลต่อผู้ใช้จะเปิดใช้งานให้กับการวัดการใช้งานด้วยค่าเริ่มต้น และข้อมูลบัญชีผู้สร้างเนื้อหาจะถูกรวมอยู่ในรายงานการวัดการใช้งาน ถ้าคุณไม่ต้องการรวมข้อมูลนี้สำหรับผู้ใช้บางคนหรือทั้งหมด ปิดใช้งานคุณลักษณะสำหรับกลุ่มความปลอดภัยที่ระบุ หรือ คุณลักษณะสำหรับทั้งองค์กร ข้อมูลบัญชีจะแสดงในรายงานว่า*ไม่มีชื่อ*

> [!NOTE]
> โปรดอย่าลืมว่าการเปลี่ยนแปลงการตั้งค่าผู้เช่าจะใช้เวลาสักครู่ในการดำเนินการ


## <a name="dashboard-settings"></a>การตั้งค่าแดชบอร์ด

### <a name="data-classification-for-dashboards"></a>การจัดประเภทข้อมูลสำหรับแดชบอร์ด

ผู้ใช้ในองค์กรสามารถแท็กแดชบอร์ดกับการจัดประเภทข้อมูลที่ระบุระดับการรักษาความปลอดภัยของแดชบอร์ดได้ [เรียนรู้เพิ่มเติม](service-data-classification.md)

> [!NOTE]
> การตั้งค่านี้จะนำไปใช้กับทั้งองค์กร และไม่สามารถจำกัดให้กับเฉพาะกลุ่มได้

## <a name="developer-settings"></a>การตั้งค่าผู้พัฒนา

### <a name="embed-content-in-apps"></a>ฝังเนื้อหาในแอป

ผู้ใช้ในองค์กรสามารถฝังแดชบอร์ดและรายงาน Power BI ในแอปพลิเคชัน Software as a Service (SaaS) ได้ ปิดใช้งานการตั้งค่านี้ป้องกันไม่ให้ผู้ใช้ใช้ REST Api ฝังเนื้อหา Power BI ภายในแอปพลิเคชันของพวกเขา

## <a name="capacity-settings"></a>ตั้งค่าความจุ

### <a name="premium-settings"></a>การตั้งค่า Premium

แท็บการตั้งค่า Premium ช่วยให้คุณสามารถจัดการความจุ Power BI Premium (Em หรือ P SKU) ใดๆ ที่ซื้อให้องค์กรของคุณ ผู้ใช้ทั้งหมดภายในองค์กรของคุณสามารถดูแท็บการตั้งค่า Premium แต่จะเห็นเฉพาะเนื้อหาภายในความจุนั้น ถ้าพวกเขาถูกกำหนดให้เป็น**ผู้ดูแลความจุ**หรือผู้ใช้ที่ได้รับสิทธิ์ให้กำหนดความจุ ถ้าผู้ใช้มีสิทธิ์ใดๆ ข้อความต่อไปนี้ปรากฏขึ้น

![ตั้งค่าผู้ดูแลระบบ Power BI Premium ](media/service-admin-portal/premium-settings-no-access.png "ไม่สามารถเข้าถึงการตั้งค่า Premium")

สำหรับข้อมูลเพิ่มเติมเกี่ยวกับวิธีจัดการการตั้งค่า Premium ดู[จัดการ Power BI Premium](service-admin-premium-manage.md)

### <a name="power-bi-embedded-settings"></a>ตั้งค่า Power BI Embedded

แท็บการตั้งค่า Power BI Embedded ช่วยให้คุณสามารถดูความจุ Power BI Embedded (A SKU) ของคุณที่คุณซื้อสำหรับลูกค้าของคุณ เนื่องจากคุณซื้อ A Sku จาก Azure คุณสามารถ[จัดการความจุแบบฝังตัวใน Azure](developer/azure-pbie-create-capacity.md)จาก**พอร์ทัล Azure**ได้

![การตั้งค่าผู้ดูแลระบบ Power BI Embedded](media/service-admin-portal/manage-pbie-capacities-01.png)

![รายละเอียดการตั้งค่าผู้ดูแลระบบ Power BI Embedded](media/service-admin-portal/manage-pbie-capacities-02.png)

สำหรับข้อมูลเพิ่มเติมเกี่ยวกับวิธีจัดการการตั้งค่า Power BI Embedded (A SKU) ดู[อะไร คือ Power BI Embedded](developer/azure-pbie-what-is-power-bi-embedded.md)

## <a name="embed-codes"></a>โค้ดฝังตัว

![ฝังโค้ดภายในพอร์ทัลผู้ดูแลระบบ Power BI](media/service-admin-portal/embed-codes.png)

ในฐานะผู้ดูแลระบบ คุณสามารถดูโค้ดฝังตัวที่สร้างขึ้นสำหรับผู้เช่าของคุณ คุณสามารถดูรายงาน และการลบโค้ดฝังตัวเพื่อยกเลิกรายงานได้

## <a name="organization-visuals"></a>วิชวลองค์กร

แท็บวิชวลองค์กรช่วยให้คุณสามารถปรับใช้ และจัดการกับวิชวลแบบกำหนดเองภายในองค์กรของคุณ ดังนั้นคุณจะสามารถปรับใช้วิชวลแบบกำหนดเองที่เป็นกรรมสิทธิ์ในองค์กรเพื่อให้ผู้เขียนรายงานสามารถค้นหา และนำเข้าวิชวลเหล่านั้นจาก Power BI Desktop ไปยังรายงานของพวกเขาได้โดยตรง

หน้านี้จะแสดงวิชวลแบบกำหนดเองทั้งหมดที่มีการปรับใช้งานในที่เก็บข้อมูลขององค์กรในขณะนี้

![ภาพผู้ดูแลระบบขององค์กร](media/service-admin-portal/power-bi-custom-visuals-organizational-admin-01.png)

### <a name="add-a-new-custom-visual"></a>เพิ่มวิชวลแบบกำหนดเองที่สร้างขึ้นใหม่

เมื่อต้องการเพิ่มวิชวลแบบกำหนดเองที่สร้างขึ้นใหม่ไปยังรายการให้เลือก**เพิ่มวิชวลแบบกำหนดเอง**

![](media/service-admin-portal/power-bi-custom-visuals-organizational-admin-02.png)

> [!WARNING]
> วิชวลแบบกำหนดเองอาจประกอบด้วยรหัสที่มีความเสี่ยงเรื่องความปลอดภัยหรือความเป็นส่วนตัว ดังนั้นผู้เขียนและแหล่งที่มาของวิชวลแบบกำหนดเองจะต้องมีความน่าเชื่อถือ ก่อนที่จะปรับใช้กับที่เก็บข้อมูลขององค์กร

กรอกรายละเอียดในฟิล์ดต่อไปนี้

* เลือกไฟล์ .pbiviz (จำเป็น) โดยเลือกไฟล์วิชวลแบบกำหนดเองที่ต้องการอัปโหลด เฉพาะวิชวลแบบกำหนดเองเวอร์ชัน API ที่ได้รับการสนับสนุน (อ่านที่นี่เพื่อทำความเข้าใจ)

ก่อนที่คุณจะอัปโหลดวิชวลแบบกำหนดเอง คุณควรตรวจสอบให้แน่ใจว่า วิชวลสำหรับการรักษาความปลอดภัยและความเป็นส่วนตัวเหมาะสำหรับมาตรฐานขององค์กรของคุณ อ่านเพิ่มเติมเกี่ยวกับความปลอดภัยของวิชวลแบบกำหนดเอง

* ตั้งชื่อให้วิชวลแบบกำหนดเองของคุณ (จำเป็น) โดยตั้งชื่อเรื่องสั้นๆ เพื่อภาพเพื่อช่วยให้ผู้ใช้ Power BI Desktop สามารถทำความเข้าใจได้อย่างง่ายดาย

* ไอคอน (จำเป็น): ไฟล์ไอคอนที่แสดงใน UI ของ Power BI Desktop

* คำอธิบาย: คำอธิบายสั้นๆ ของวิชวลเพื่อให้ผู้ใช้สามารถเข้าบริบทและการศึกษาเพิ่มเติม

เลือก "ใช้" เพื่อเริ่มคำขอการอัปโหลด ถ้าสำเร็จ คุณสามารถดูข้อมูลใหม่ในรายการ ถ้าล้มเหลว คุณจะได้รับข้อความผิดพลาดที่เหมาะสม

### <a name="delete-a-custom-visual-from-the-list"></a>ลบวิชวลแบบกำหนดเองจากรายการ

เลือกไอคอนถังขยะเพื่อลบวิชวลจากที่เก็บข้อมูลอย่างถาวร
สิ่งสำคัญ: การลบไม่สามารถแก้ไขย้อนกลับได้ เมื่อถูกลบ ภาพจะหยุดแสดงผลในรายงานที่มีอยู่ทันที แม้ว่าคุณอัปโหลดภาพเดิมอีกครั้ง ภาพใหม่จะไม่แทนที่ภาพก่อนหน้านี้ที่ถูกลบ ผู้ใช้สามารถนำเข้าภาพใหม่อีกครั้ง และแทนที่อินสแตนซ์ที่มีในรายงานของพวกเขา

### <a name="disable-a-custom-visual-in-the-list"></a>ปิดใช้งานภาพแบบกำหนดเองในรายการ

เมื่อต้องการปิดใช้งานภาพจากร้านขององค์กร เลือกไอคอนรูปเฟือง ในส่วน**เข้าถึง** ปิดใช้งานภาพแบบกำหนดเอง

หลังจากที่คุณปิดใช้งานภาพ ภาพจะไม่แสดงในรายงานที่มีอยู่ และจะแสดงข้อผิดพลาดด้านล่าง

*ภาพแบบกำหนดเองนี้จะไม่พร้อมใช้งานอีกต่อไป โปรดติดต่อผู้ดูแลระบบของคุณสำหรับรายละเอียด*

อย่างไรก็ตาม ภาพที่ถูกคั่นหน้าจะยังคงใช้งานได้

หลังจากอับเดตหรือเปลี่ยนแปลงโดยผู้ดูแลระบบ ผู้ใช้ Power BI Desktop ควรรีสตาร์ตแอปพลิเคชัน หรือรีเฟรชเบราว์เซอร์ในบริการ Power BI เพื่อดูการอัปเดต

### <a name="how-to-update-a-visual"></a>วิธีการอัปเดตวิชวล

ถ้าคุณต้องการอัปเดตวิชวลในที่เก็บข้อมูลเนื่องจากมีเวอร์ชันใหม่ของวิชวล (ตัวอย่างเช่น การแก้ไขข้อบกพร่อง ฟังก์ชันการทำงานใหม่ และอื่น ๆ) ให้เลือกไอคอน**อัปเดต** และการอัปโหลดไฟล์ใหม่ ตรวจสอบให้แน่ใจว่า ID ของวิชวลไม่มีการเปลี่ยนแปลง ไฟล์ใหม่จะแทนไฟล์ก่อนหน้าสำหรับรายงานทั้งหมดทั่วทั้งองค์กร อย่างไรก็ตาม เวอร์ชันใหม่ของวิชวลอาจทำลายการใช้งานหรือโครงสร้างข้อมูลของเวอร์ชันก่อนหน้าของวิชวล ดังนั้นจึงไม่ควรแทนที่เวอร์ชันก่อนหน้า แต่ควรสร้างรายการใหม่สำหรับเวอร์ชันใหม่ของวิชวล ตัวอย่างเช่น เพิ่มหมายเลขเวอร์ชันใหม่ (เวอร์ชัน X.X) ไปยังชื่อของวิชวลรายการใหม่ ด้วยวิธีนี้ จะเห็นได้ชัดว่าวิชวลเดิมจะยังคงอยู่ในหมายเลยเวอร์ชันที่อัปเดตแล้ว ดังนั้นรายงานที่มีอยู่จะไม่ทำลายฟังก์ชันการทำงานดังกล่าว และตรวจสอบให้แน่ใจว่า ID ของวิชวลไม่มีการเปลี่ยนแปลง จากนั้น ในครั้งถัดไปที่ผู้ใช้ใช้งานที่เก็บข้อมูลขององค์กรจาก Power BI Desktop พวกเขาสามารถนำเข้าเวอร์ชันใหม่ ซึ่งจะพร้อมท์ให้ผู้ใช้เปลี่ยนเวอร์ชันปัจจุบันที่พวกเขามีในรายงาน

## <a name="next-steps"></a>ขั้นตอนถัดไป

[ทำความเข้าใจเกี่ยวกับบทบาทผู้ดูแลระบบ Power BI](service-admin-role.md)  
[ตรวจสอบ Power BI ในองค์กรของคุณ](service-admin-auditing.md)  
[จัดการ Power BI Premium](service-admin-premium-manage.md)  
[จัดการดูแล Power BI ในองค์กรของคุณ](service-admin-administering-power-bi-in-your-organization.md)  

มีคำถามเพิ่มเติมหรือไม่ [ลองถามชุมชน Power BI](http://community.powerbi.com/)
