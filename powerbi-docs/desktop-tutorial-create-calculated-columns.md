---
title: 'บทช่วยสอน: สร้างคอลัมน์จากการคำนวณใน Power BI Desktop'
description: 'บทช่วยสอน: สร้างคอลัมน์จากการคำนวณใน Power BI Desktop'
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: tutorial
ms.date: 05/08/2019
ms.author: davidi
LocalizationGroup: Learn more
ms.openlocfilehash: 6974e0eccd8c16bdb06a050873e40f1a5be6f75f
ms.sourcegitcommit: 10a87c016f497dbeba32f94ed1f3688a70816fea
ms.translationtype: HT
ms.contentlocale: th-TH
ms.lasthandoff: 05/09/2019
ms.locfileid: "65514542"
---
# <a name="tutorial-create-calculated-columns-in-power-bi-desktop"></a>บทช่วยสอน: สร้างคอลัมน์จากการคำนวณใน Power BI Desktop

ในบางครั้ง ข้อมูลที่คุณกำลังวิเคราะห์อยู่นั้นไม่มีเขตข้อมูลที่จำเป็นเพื่อให้ได้ผลลัพธ์ที่คุณต้องการ นี่คือที่มาของ*คอลัมน์จากการคำนวณ* คอลัมน์จากการคำนวณใช้สูตร Data Analysis Expressions (DAX) เพื่อกำหนดค่าของคอลัมน์ ตั้งแต่การรวมค่าข้อความจากสองคอลัมน์เข้าด้วยกัน จนถึงการคำนวณค่าตัวเลขจากค่าอื่น ๆ ตัวอย่างเช่น สมมติว่า ข้อมูลของคุณมีเขตข้อมูล**เมือง**และ**รัฐ** แต่คุณต้องการเขตข้อมูล**ตำแหน่งที่ตั้ง**เดียวที่มีทั้งสองอย่าง เช่น "Miami, FL" (เมืองไมอามี รัฐฟลอริดา) นี่คือสิ่งที่เราใช้คอลัมน์จากการคำนวณ

คอลัมน์จากการคำนวณจะคล้ายกับ[หน่วยวัด](desktop-tutorial-create-measures.md) ที่ทั้งสองมาจากสูตร DAX แต่แตกต่างกันตรงที่วิธีใช้ คุณมักจะใช้หน่วยวัดเป็น**ค่า**ในการแสดงภาพ เพื่อคำนวณผลลัพธ์ตามเขตข้อมูลอื่น ๆ คุณใช้คอลัมน์จากการคำนวณเป็น**เขตข้อมูล**ใหม่ในแถว, แกน, คำอธิบายแผนภูมิ และการจัดกลุ่มของการแสดงภาพ

บทช่วยสอนนี้จะแนะนำให้คุณทำความเข้าใจและสร้างคอลัมน์จากการคำนวณ และใช้ในการแสดงภาพรายงานใน Power BI Desktop 

### <a name="prerequisites"></a>ข้อกำหนดเบื้องต้น
- บทเรียนนี้มีไว้สำหรับผู้ใช้ Power BI ที่คุณคุ้นเคยกับการใช้ Power BI Desktop เพื่อสร้างแบบจำลองที่ขั้นสูงขึ้น คุณควรจะทราบวิธีใช้การ**รับข้อมูล**และ**ตัวแก้ไข Power Query** เพื่อนำเข้าข้อมูล, ทำงานกับตารางที่เกี่ยวข้องหลายตาราง และเพิ่มเขตข้อมูลไปยังพื้นที่ของรายงานแล้ว ถ้าคุณยังไม่คุ้นเคยกับ Power BI Desktop ให้ตรวจดู[เริ่มต้นใช้งาน Power BI Desktop](desktop-getting-started.md)
  
- บทช่วยสอนนี้ใช้[ตัวอย่างการขาย Contoso สำหรับ Power BI Desktop](http://download.microsoft.com/download/4/6/A/46AB5E74-50F6-4761-8EDB-5AE077FD603C/Contoso%20Sales%20Sample%20for%20Power%20BI%20Desktop.zip) ซึ่งเป็นตัวอย่างเดียวกับที่ใช้ในบทช่วยสอน[สร้างหน่วยวัดของคุณเองใน Power BI Desktop](desktop-tutorial-create-measures.md) ข้อมูลยอดขายจากบริษัทที่สมมุติขึ้นที่ชื่อ Contoso, Inc. ถูกนำเข้าจากฐานข้อมูล ดังนั้นคุณจะไม่สามารถเชื่อมต่อกับแหล่งข้อมูล หรือดูในตัวแก้ไข Power Query ได้ ดาวน์โหลด และแยกไฟล์บนคอมพิวเตอร์ของคุณ จากนั้นเปิดใน Power BI Desktop

## <a name="create-a-calculated-column-with-values-from-related-tables"></a>สร้างคอลัมน์จากการคำนวณ ด้วยค่าจากตารางที่เกี่ยวข้อง

ในรายงานการขายของคุณ คุณต้องการแสดงประเภทและประเภทย่อยของผลิตภัณฑ์เป็นค่าเดียว เช่น "Cell phones – Accessories", "Cell phones – Smartphones & PDAs" เป็นต้น ไม่มีเขตข้อมูลในรายการ**เขตข้อมูล**ที่ให้ข้อมูลนั้นแก่คุณ แต่มีเขตข้อมูล **ProductCategory** และ **ProductSubcategory** ในตารางของตัวเอง คุณสามารถสร้างคอลัมน์จากการคำนวณที่รวมค่าจากสองคอลัมน์นี้ สูตร DAX สามารถใช้ประโยชน์จากรูปแบบที่คุณมี รวมถึงความสัมพันธ์ระหว่างตารางต่าง ๆ ที่มีอยู่แล้วอย่างเต็มที่ 

 ![คอลัมน์ในรายการเขตข้อมูล](media/desktop-tutorial-create-calculated-columns/create1.png)

1.  เลือกจุดไข่ปลา (...) **ตัวเลือกเพิ่มเติม** หรือคลิกขวาบนตาราง **ProductSubcategory** ในรายการเขตข้อมูล จากนั้นเลือก**คอลัมน์ใหม่** ซึ่งจะสร้างคอลัมน์ใหม่ของคุณในตาราง ProductSubcategory
    
    ![คอลัมน์ใหม่](media/desktop-tutorial-create-calculated-columns/create2.png)
    
    แถบสูตรจะปรากฏขึ้นที่แนวด้านบนของพื้นที่รายงาน พร้อมให้คุณตั้งชื่อคอลัมน์ของคุณ และใส่สูตร DAX
    
    ![แถบสูตร](media/desktop-tutorial-create-calculated-columns/create3.png)
    
2.  ตามค่าเริ่มต้น คอลัมน์จากการคำนวณใหม่จะตั้งชื่อว่า Column ถ้าคุณไม่เปลี่ยนชื่อ คอลัมน์ใหม่เพิ่มเติมจะใช้ชื่อว่า Column 2, Column 3 ต่อไปเรื่อย ๆ คุณต้องการให้คอลัมน์ของคุณสื่อความหมายมากขึ้น เนื่องจากชื่อ **Column** ของคุณถูกไฮไลต์อยู่แล้วในแถบสูตร เปลี่ยนชื่อโดยการพิมพ์ **ProductFullCategory** แล้วพิมพ์เครื่องหมายเท่ากับ (**=**)
    
3.  คุณต้องการค่าในคอลัมน์ใหม่ของคุณเริ่มต้นด้วยชื่อ ProductCategory เนื่องจากคอลัมน์นี้อยู่ในคนละตารางแต่เกี่ยวข้องกัน คุณสามารถใช้ฟังก์ชัน [RELATED](https://msdn.microsoft.com/library/ee634202.aspx) เพื่อช่วยให้คุณรับคอลัมน์มา
    
    หลังจากเครื่องหมายเท่ากับ พิมพ์ **r** รายการคำแนะนำแบบดรอปดาวน์แสดงทุกฟังก์ชัน DAX ที่ขึ้นต้น ด้วยตัวอักษร R การเลือกแต่ละฟังก์ชันจะแสดงคำอธิบายผลของฟังก์ชันนั้น เมื่อคุณพิมพ์ รายการคำแนะนำจะขยับเข้าใกล้ฟังก์ชันคุณที่ต้องการมากขึ้น เลือก **RELATED** แล้วกด **Enter**
    
    ![เลือก RELATED](media/desktop-tutorial-create-calculated-columns/create4.png)
    
    วงเล็บเปิดจะปรากฏขึ้น พร้อมกับรายการแนะนำคอลัมน์ที่เกี่ยวข้อง ที่คุณสามารถส่งต่อไปยังฟังก์ชัน RELATED พร้อมคำอธิบาย และรายละเอียดของพารามิเตอร์ที่ต้องการ 
    
    ![เลือก ProductCategory](media/desktop-tutorial-create-calculated-columns/create5.png)
    
4.  คุณต้องการคอลัมน์ **ProductCategory** จากตาราง **ProductCategory** เลือก **ProductCategory[ProductCategory]** กด **Enter** แล้วพิมพ์วงเล็บปิด
    
    > [!TIP]
    > ข้อผิดพลาดทางไวยากรณ์ มักเกิดจากวงเล็บปิดหายไป หรือวางผิดตำแหน่ง แม้ว่าบางครั้ง Power BI Desktop จะเพิ่มวงเล็บปิดให้คุณ
    
4. คุณต้องเป็นเส้นประและช่องว่าง เพื่อแยก ProductCategories และ ProductSubcategories ในค่าใหม่ ดังนั้น หลังจากวงเล็บปิดของนิพจน์แรก พิมพ์ช่องว่าง, เครื่องหมายและ (**&**), อัญประกาศ (**"**), ช่องว่าง, เส้นประ (**-**), ช่องว่างอีกช่อง, อัญประกาศอีกตัว และเครื่องหมายและอีกตัว ในตอนนี้สูตรของคุณควรมีลักษณะดังนี้:
    
    `ProductFullCategory = RELATED(ProductCategory[ProductCategory]) & " - " &`
    
    > [!TIP]
    > ถ้าคุณต้องการพื้นที่เพิ่มเติม เลือกเครื่องลูกศรลงทางด้านขวาของแถบสูตรเพื่อขยายตัวแก้ไขสูตร ในตัวแก้ไข กด **Alt + Enter** เพื่อย้ายลงหนึ่งบรรทัด และ**แท็บ**เพื่อเคลื่อนย้ายออกไป
    
5.  ใส่วงเล็บก้ามปูเปิด (**[**) แล้วเลือกคอลัมน์ **[ProductSubcategory]** เพื่อจบสูตร 
    
    ![เลือก ProductSubcategory](media/desktop-tutorial-create-calculated-columns/create6.png)
    
    คุณไม่จำเป็นต้องใช้ฟังก์ชัน RELATED เพื่อเรียกใช้ตาราง ProductSubcategory ในนิพจน์ที่สอง เนื่องจากคุณกำลังสร้างคอลัมน์จากการคำนวณในตารางนี้ คุณสามารถใส่ [ProductSubcategory] มีคำนำหน้าเป็นชื่อตาราง (ชื่อแบบเต็ม) หรือไม่มี (แบบย่อ) ได้
    
6.  จบการใส่สูตร โดยการกด **Enter** หรือเลือกเครื่องหมายถูกในแถบสูตร สูตรจะถูกตรวจสอบ และชื่อคอลัมน์ **ProductFullCategory** จะปรากฏในตาราง **ProductSubcategory** ในรายการเขตข้อมูล 
    
    ![คอลัมน์ ProductFullCategory ที่เสร็จแล้ว](media/desktop-tutorial-create-calculated-columns/create7.png)
    
    >[!NOTE]
    >ใน Power BI Desktop คอลัมน์จากการคำนวณได้ไอคอนพิเศษในรายการเขตข้อมูล แสดงว่าคอลัมน์ดังกล่าวประกอบด้วยสูตร ในบริการของ Power BI (ไซต์ Power BI ของคุณ) ไม่มีวิธีเปลี่ยนแปลงสูตร ดังนั้นคอลัมน์จากการคำนวณจะไม่มีไอคอน
    
## <a name="use-your-new-column-in-a-report"></a>ใช้คอลัมน์ใหม่ของคุณในรายงาน

ตอนนี้ คุณสามารถใช้คอลัมน์ ProductFullCategory ใหม่ของคุณเพื่อดูยอดขายโดย ProductFullCategory

1. เลือกหรือลากคอลัมน์ **ProductFullCategory** จากตาราง **ProductSubcategory** ลงในพื้นที่รายงานเพื่อสร้างตารางที่แสดงชื่อ ProductFullCategory ทั้งหมด
   
   ![ตาราง ProductFullCategory](media/desktop-tutorial-create-calculated-columns/vis1.png)
    
2. เลือกหรือลากเขตข้อมูล **SalesAmount** จากตาราง **Sales** ลงในตารางเพื่อแสดงยอดขายสำหรับแต่ละประเภทผลิตภัณฑ์แบบเต็ม
   
   ![SalesAmount ตามตาราง ProductFullCategory](media/desktop-tutorial-create-calculated-columns/vis2.png)
    
## <a name="create-a-calculated-column-that-uses-an-if-function"></a>สร้างคอลัมน์จากการคำนวณที่ใช้ฟังก์ชัน IF

ตัวอย่างการขายของ Contoso ประกอบด้วยข้อมูลยอดขายสำหรับร้านค้าที่ยังเปิดดำเนินงานอยู่ และที่ปิดไปแล้ว คุณต้องการให้แน่ใจว่า ยอดขายของร้านค้าที่ยังเปิดอยู่ แยกจากยอดขายของรัานที่ปิดไปแล้วอย่างชัดเจนในรายงานของคุณ โดยการสร้างเขตข้อมูลที่ชื่อ Active StoreName ในคอลัมน์จากการคำนวน Active StoreName ใหม่ ร้านค้าแต่ละรายการที่ยังเปิดอยู่จะปรากฏขึ้นเป็นชื่อเต็มของร้านค้า ขณะร้านค้าที่ปิดไปแล้วจะถูกจัดกลุ่มเข้าด้วยกันภายใต้ชื่อ "Inactive" 

โชคดีที่ตาราง Stores มีคอลัมน์ที่ชื่อว่า **Status** กับค่า "On" สำหรับร้านค้าที่ยังเปิดอยู่และ "Off" สำหรับร้านค้าที่ปิดไปแล้ว ซึ่งเราสามารถใช้เพื่อสร้างค่าสำหรับคอลัมน์ Active StoreName ใหม่ของเรา สูตร DAX ของคุณจะใช้ฟังก์ชันตรรกะ [IF](https://msdn.microsoft.com/library/ee634824.aspx) เพื่อทดสอบ Status (สถานะ) ของแต่ละร้านค้า และส่งกลับค่าใดค่าหนึ่งขึ้นอยู่กับผลลัพธ์ ถ้า Status ของร้านค้าคือ "On" สูตรจะส่งกลับชื่อของร้านค้า แต่ถ้าเป็น "Off" สูตรจะกำหนดค่า Active StoreName เป็น "Inactive" 


1.  สร้างคอลัมน์จากการคำนวณใหม่ในตาราง **Stores** และตั้งชื่อเป็น **Active StoreName** ในแถบสูตร
    
2.  หลังจากเครื่องหมาย **=** เริ่มพิมพ์ **IF** รายการคำแนะนำจะแสดงสิ่งที่คุณสามารถเพิ่ม เลือก**IF**
    
    ![เลือก IF](media/desktop-tutorial-create-calculated-columns/if1.png)
    
3.  อาร์กิวเมนต์แรกสำหรับ IF เป็นการทดสอบตรรกะว่า Status ของร้านค้าเป็น "On" หรือไม่ พิมพ์วงเล็บก้ามปูเปิด **[** ซึ่งแสดงรายการคอลัมน์จากตาราง Stores และเลือก **[Status]**
    
    ![เลือก Status](media/desktop-tutorial-create-calculated-columns/if2.png)
    
4.  ต่อท้ายทันทีหลังจาก **[Status]** พิมพ์ **="On"** แล้วพิมพ์เครื่องหมายจุลภาค (**,**) เพื่อจบอาร์กิวเมนต์ คำแนะนำเครื่องมือแนะนำว่า คุณต้องเพิ่มค่าที่จะส่งกลับเมื่อผลลัพธ์เป็น TRUE
    
    ![เพิ่มค่า TRUE](media/desktop-tutorial-create-calculated-columns/if3.png)
    
5.  ถ้าสถานะของร้านค้าคือ "On" คุณต้องการแสดงชื่อของร้านค้า พิมพ์วงเล็บก้ามปูเปิด (**[**) และเลือกคอลัมน์ **[StoreName]** แล้วพิมพ์เครื่องหมายจุลภาคอีกตัว คำแนะนำในขณะนี้บอกว่า คุณต้องเพิ่มค่าที่จะส่งกลับเมื่อผลลัพธ์จะเป็น FALSE 
    
    ![เพิ่มค่า FALSE](media/desktop-tutorial-create-calculated-columns/if4.png)
    
6.  คุณต้องค่าเป็น *Inactive* ดังนั้นให้พิมพ์ **"Inactive"** จากนั้นให้จบสูตรโดยการกด **Enter** หรือเลือกเครื่องหมายถูกในแถบสูตร สูตรจะถูกตรวจสอบ และชื่อของคอลัมน์ใหม่จะปรากฏขึ้นในตาราง **Stores** ในรายการเขตข้อมูล
    
    ![คอลัมน์ Active StoreName](media/desktop-tutorial-create-calculated-columns/if5.png)
    
8.  คุณสามารถใช้คอลัมน์ Active StoreName ใหม่ของคุณในการแสดงภาพเช่นเดียวกับเขตข้อมูลอื่น ๆ เพื่อแสดง SalesAmounts ตาม Active StoreName เลือกเขตข้อมูล **Active StoreName** หรือลากไปบนพื้นที่ทำงาน จากนั้นเลือกเขตข้อมูล **SalesAmount** หรือลากลงในตาราง ในตารางนี้ ร้านค้าที่ยังเปิดอยู่ปรากฏขึ้นทีละร้านตามชื่อ แต่ร้านค้าที่ไม่ได้เปิดแล้วจะถูกจัดกลุ่มเข้าด้วยกันที่ส่วนท้าย เป็นชื่อ *Inactive* 
    
    ![SalesAmount ตามตาราง Active StoreName](media/desktop-tutorial-create-calculated-columns/if6.png)
    
## <a name="what-youve-learned"></a>สิ่งที่คุณได้เรียนรู้
คอลัมน์จากการคำนวณสามารถเสริมข้อมูลให้กับคุณ และให้ข้อมูลเชิงลึกได้ง่ายขึ้น คุณได้เรียนรู้วิธีการสร้างคอลัมน์จากการคำนวณในรายการเขตข้อมูล และแถบสูตร, ใช้รายการคำแนะนำ และคำแนะนำเครื่องมือเพื่อช่วยในการสร้างสูตรของคุณ, เรียกใช้ฟังก์ชัน DAX เช่น RELATED และ IF ด้วยอาร์กิวเมนต์ที่เหมาะสม และใช้คอลัมน์จากการคำนวณของคุณในการแสดงภาพในรายงาน

## <a name="next-steps"></a>ขั้นตอนถัดไป
ถ้าคุณต้องการใช้การเจาะลึกลงในสูตร DAX และสร้างคอลัมน์จากการคำนวณด้วยสูตรขั้นสูงขึ้น ดู[พื้นฐาน DAX ใน Power BI Desktop](desktop-quickstart-learn-dax-basics.md) บทความนี้มุ่งเน้นแนวคิดพื้นฐานใน DAX เช่น ไวยากรณ์ ฟังก์ชัน และการทำความเข้าใจบริบทโดยละเอียด

โปรดให้แน่ใจว่าได้เพิ่ม[ข้ออ้างอิง Data Analysis Expressions (DAX)](https://msdn.microsoft.com/library/gg413422.aspx)ไปยังรายการโปรดของคุณ นี่คือที่ที่คุณจะพบข้อมูลเกี่ยวกับ ไวยากรณ์ ตัวดำเนินการ และฟังก์ชัน DAX มากกว่า 200 ฟังก์ชั่นโดยละเอียด

