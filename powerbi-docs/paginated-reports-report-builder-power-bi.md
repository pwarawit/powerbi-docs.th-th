---
title: รายงานแบบแบ่งหน้าใน Power BI Premium คืออะไร (แสดงตัวอย่าง)
description: รายงานแบบแบ่งหน้าคือรายงานที่สามารถพิมพ์หรือแชร์ได้ คุณสามารถควบคุมเค้าโครงรายงานได้เต็มที่ เช่น กำหนดให้แสดงข้อมูลทั้งหมดในตาราง แม้ว่าตารางนั้นต้องใช้พื้นที่หลายหน้า
author: maggiesMSFT
manager: kfile
ms.reviewer: ''
ms.service: powerbi
ms.component: report-builder
ms.topic: overview
ms.date: 11/08/2018
ms.author: maggies
ms.openlocfilehash: 15ec21a0b86977173c16071980d7527f27db74ef
ms.sourcegitcommit: 5eb0f37f59b5fec15c0caecbbd1f8d688c7f0013
ms.translationtype: HT
ms.contentlocale: th-TH
ms.lasthandoff: 11/09/2018
ms.locfileid: "51297055"
---
# <a name="what-are-paginated-reports-in-power-bi-premium-preview"></a>รายงานแบบแบ่งหน้าใน Power BI Premium คืออะไร (แสดงตัวอย่าง)
รายงานแบบแบ่งหน้า ในรูปแบบรายงานมาตรฐานใน SQL Server Reporting Services พร้อมใช้งานในบริการของ Power BI แล้ว รายงานแบบแบ่งหน้าคือรายงานที่ออกแบบมาเพื่อการพิมพ์หรือแบ่งปัน ที่เรียกว่า "แบบแบ่งหน้า" เนื่องจากรายงานจะจัดรูปแบบให้พอดีกับหน้า และแสดงข้อมูลทั้งหมดในตารางแม้ว่าตารางนั้นจะใช้พื้นที่หลายหน้าก็ตาม เป็นต้น บางครั้งก็เรียกว่า "พิกเซลสมบูรณ์แบบ" เพราะคุณสามารถควบคุมเค้าโครงหน้าของรายงานได้เต็มที่ รายงานแบบแบ่งหน้านั้นมาจากเทคโนโลยีรายงาน RDL ใน SQL Server Reporting Services ตัวสร้างรายงานเป็นเครื่องมือแบบเดี่ยวเพื่อใช้เขียนรายงานแบบแบ่งหน้า 

รายงานแบบแบ่งหน้าสามารถมีหลายหน้าได้ รายงานในตัวอย่างต่อไปนี้มี 563 หน้า ซึ่งแต่ละหน้ามีรูปแบบเหมือนกัน โดยใช้หนึ่งหน้าต่อใบแจ้งหนี้หนึ่งใบ และมีส่วนหัวกับส่วนท้ายหน้าซ้ำกัน

![รายงานแบบแบ่งหน้าในบริการของ Power BI](media/paginated-reports-report-builder-power-bi/power-bi-paginated-wwi-report-page.png)

คุณสามารถดูตัวอย่างรายงานของคุณในตัวสร้างรายงาน แล้วเผยแพร่ไปยังบริการของ Power BI ได้ http://app.powerbi.com คุณต้องมีสิทธิ์การใช้งาน Power BI Pro ในการที่จะเผยแพร่รายงานไปยังบริการ คุณสามารถเผยแพร่และแบ่งปันรายงานแบบแบ่งหน้าได้ใน "พื้นที่ทำงานของฉัน" หรือในพื้นที่ทำงานของแอป ตราบเท่าที่พื้นที่ทำงานอยู่ในความจุ Power BI Premium นอกจากนี้ ผู้ดูแลระบบ Power BI ต้องเปิดใช้งานรายงานแบบแบ่งหน้าในพอร์ทัลผู้ดูแลของ Power BI อ่านเพิ่มเติมเกี่ยวกับ[การกำหนดปริมาณงาน](service-admin-premium-manage.md#configure-workloads) 

## <a name="create-reports-in-report-builder"></a>สร้างรายงานในตัวสร้างรายการ

รายงานแบบแบ่งหน้าจะมีเครื่องมือออกแบบของตนเองซึ่งก็คือ ตัวสร้างรายงาน ถ้าคุณได้สร้างรายงานแบบแบ่งหน้าไว้แล้วสำหรับเซิร์ฟเวอร์รายงาน Power BI หรือ SQL Server Reporting Services (SSRS) คุณสามารถใช้เครื่องมือตัวเดียวกันและเวอร์ชันเดียวกันนั้นได้ ในทางที่จริงแล้ว รายงานแบบแบ่งหน้าที่คุณสร้างสำหรับ SSRS 2016 และ 2017 หรือสำหรับ เซิร์ฟเวอร์รายงาน Power BI ในองค์กร สามารถเข้ากันได้กับบริการของ Power BI บริการของ Power BI จะรักษาความเข้ากันได้ย้อนหลังไว้ เพื่อให้คุณสามารถใช้รายงานต่อในอนาคตได้ และสามารถอัปเกรดรายงานแบบแบ่งหน้าที่เป็นเวอร์ชันก่อนหน้าได้ เมื่อเปิดใช้งาน จะมีฟีเจอร์รายงานที่พร้อมใช้ไม่ครบทุกตัว โปรดดูรายละเอียดใน [ข้อจำกัดและข้อควรพิจารณา](#limitations-and-considerations) ในบทความนี้
     
## <a name="report-from-a-variety-of-data-sources"></a>รายงานจากแหล่งข้อมูลหลายแหล่ง

รายงานแบบแบ่งหน้าหนึ่งรายงานอาจมีแหล่งข้อมูลที่ต่างกันได้จำนวนหนึ่ง จะไม่มีแบบจำลองข้อมูลที่จำเป็น ต่างกับรายงานของ Power BI สำหรับการเผยแพร่รายงานแบบแบ่งหน้าในบริการของ Power BI ขั้นต้น คุณอาจสร้างแหล่งข้อมูลฝังและชุดข้อมูลไว้ในรายงานได้เลย โดยไม่ต้องเชื่อมต่อกับแหล่งข้อมูลที่ใช้ร่วมกันหรือชุดข้อมูลที่อยู่บนเซิร์ฟเวอร์ คุณสร้างรายงานในตัวสร้างรายงานได้จากคอมพิวเตอร์ของคุณเอง ถ้ารายงานเชื่อมต่อกับข้อมูลในองค์กร หลังจากที่คุณอัปโหลดรายงานไปยังบริการของ Power BI แล้ว คุณต้องสร้างเกตเวย์และเปลี่ยนเส้นทางการเชื่อมต่อข้อมูล ต่อไปนี้คือแหล่งข้อมูลที่คุณสามารถเชื่อมต่อเพื่อการเผยแพร่ขั้นต้นได้:

- ฐานข้อมูล Azure SQL และคลังข้อมูล
- SQL Server ผ่านเกตเวย์
- SQL Server Analysis Services ผ่านเกตเวย์
 
จะมีแหล่งข้อมูลเพิ่มขึ้นในช่วงตัวอย่าง

## <a name="design-your-report"></a>ออกแบบรายงานของคุณ  

### <a name="create-paginated-reports-with-matrix-chart-and-free-form-layouts"></a>สร้างรายงานแบบแบ่งหน้าด้วยเมทริกซ์ แผนภูมิ และเค้าโครงแบบอิสระ

สร้างรายงานแบบตารางสำหรับข้อมูลจากคอลัมน์ รายงายเมทริกซ์ (เช่น รายงานแบบตารางไขว้ หรือ PivotTable) สำหรับข้อมูลสรุป รายงานแผนภูมิสำหรับข้อมูลกราฟิก และรายงานที่ใช้*รายการ*แบบอิสระสำหรับข้อมูลอย่างอื่น เช่น ใบแจ้งหนี้ 
  
คุณสามารถเริ่มได้ที่วิซาร์ดของตัวสร้างรายงาน วิชาร์ดตาราง เมทริกซ์และแผนภูมิจะช่วยให้คุณสร้างการเชื่อมต่อกับแหล่งข้อมูลฝังและชุดข้อมูลฝัง จากนั้นให้คุณลากเขตข้อมูลและวางลงเพื่อสร้างคิวรีชุดข้อมูล เลือกเค้าโครงและสไตล์ แล้วปรับแต่งรายงานของคุณ  
  
ด้วยการใช้วิซาร์ดแมป คุณสามารถสร้างรายงานที่แสดงข้อมูลรวมกับพื้นหลังทางภูมิศาสตร์หรือเรขาคณิตได้ ข้อมูลแผนที่อาจเป็นข้อมูลเชิงพื้นที่ที่ได้จากคิวรี Transact-SQL หรือจากเชปไฟล์ของ Environmental Systems Research Institute, Inc. (ESRI) คุณยังสามารถเพิ่มพื้นหลังไทล์แผนที่ของ Microsoft Bing ได้  

### <a name="add-more-to-your-report"></a>เพิ่มส่วนต่างๆ ให้รายงาน

ปรับเปลี่ยนข้อมูลโดยการกรอง จัดกลุ่มและเรียงลำดับข้อมูล หรือโดยการเพิ่มสูตรหรือนิพจน์ เพิ่มแผนภูมิ ตัววัด เส้นแบบประกายไฟ และตัวบ่งชี้ เพื่อสรุปข้อมูลในรูปแบบการแสดงผลด้วยภาพ  ใช้พารามิเตอร์และตัวกรองเพื่อกรองข้อมูลสำหรับมุมมองแบบกำหนดเอง รูปภาพฝังหรือรูปภาพอ้างอิงและทรัพยากรอื่นๆ รวมทั้งเนื้อหาจากภายนอก  

ทุกอย่างที่อยู่ในรายงานแบบแบ่งหน้า ตั้งแต่ตัวรายงานไปจนถึงกล่องข้อความ รูปภาพ ตาราง และแผนภูมิ จะมีอาร์เรย์ของคุณสมบัติที่คุณสามารถตั้งค่าได้เพื่อให้รายงานมีหน้าตาอย่างที่คุณต้องการ

## <a name="creating-a-report-definition"></a>การสร้างข้อกำหนดของรายงาน

เมื่อคุณออกแบบรายงานแบบแบ่งหน้า คือการที่คุณสร้าง*ข้อกำหนดของรายงาน* ซึ่งไม่ได้มีข้อมูล แต่จะระบุว่าต้องรับเอาข้อมูลจากที่ใด เอาข้อมูลใด และแสดงข้อมูลอย่างไร เมื่อคุณเรียกดูรายงาน ตัวประมวลผลรายงานจะใช้ข้อกำหนดของรายงานที่คุณได้ระบุไว้ ดึงเอาข้อมูลนั้นมา แล้วรวมเข้ากับเค้าโครงรายงานเพื่อสร้างรายงานขึ้น คุณสามารถอัปโหลดข้อกำหนดของรายงานไปยังบริการของ Power BI ได้ http://app.powerbi.com อาจจะเป็น "พื้นที่ทำงานของฉัน" หรือเป็นพื้นที่ทำงานที่แบ่งปันกับเพื่อนร่วมงาน ถ้าแหล่งข้อมูลของรายงานนั้นอยู่ในองค์กร หลังจากที่คุณอัปโหลดรายงาน ให้คุณเปลี่ยนเส้นทางการเชื่อมต่อแหล่งข้อมูลให้ผ่านเกตเวย์ 

## <a name="view-your-paginated-report"></a>ดูรายงายแบบแบ่งหน้าของคุณ
คุณสามารถเรียกดูรายงานแบบแบ่งหน้าได้ในบริการของ Power BI ในเบราเซอร์ และในแอปพลิเคชันมือถือ Power BI ได้อีกด้วย ในบริการของ Power BI คุณสามารถส่งออกรายงานได้หลากหลายรูปแบบ ทั้งเชิงเว็บ เชิงหน้า และแอปพลิเคชันเดสก์ทอป เช่น HTML, MHTML, PDF, XML, CSV, TIFF, Word และ Excel และคุณยังแบ่งปันไปให้ผู้อื่นได้ด้วย  
  
## <a name="limitations-and-considerations"></a>ข้อจำกัดและข้อควรพิจารณา

ต่อไปนี้คือฟีเจอร์อื่นๆ ที่ไม่ได้รับการรองรับในการเผยแพร่ขั้นต้น:

- การปักหมุดหน้ารายงานหรือวิชวลไปยังแดชบอร์ด Power BI
- คุณลักษณะแบบโต้ตอบ เช่น แผนผังเอกสารและปุ่มแสดง/ซ่อน
- รายงานย่อยและรายงานลงรายละเอียด
- การสมัครใช้งาน
- แหล่งข้อมูลที่ใช้ร่วมกันและชุดข้อมูลที่ใช้ร่วมกัน
- ชุดข้อมูล Power BI
- วิชวลจากรายงาน Power BI
- รายงานแบบแบ่งหน้าในแอป คุณสามารถแชร์รายงานแบบแบ่งหน้าจากพื้นที่ทำงานของแอปได้ แต่คุณไม่สามารถรวมเอารายงานไว้ได้ในตอนที่เผยแพร่แอปจากพื้นที่ทำงานนั้น
 
## <a name="next-steps"></a>ขั้นตอนถัดไป

- [ติดตั้งตัวสร้างรายงานจาก ศูนย์ดาวน์โหลด Microsoft](http://go.microsoft.com/fwlink/?LinkID=734968)

- [บทช่วยสอน: สร้างรายงานแบบแบ่งหน้า](paginated-reports-quickstart-aw.md)
  

