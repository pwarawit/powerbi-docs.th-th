---
title: ข้อมูลรายงานในตัวสร้างรายงานใน Power BI
description: ขั้นตอนแรกของคุณในการออกแบบรายงานในตัวสร้างรายงานใน Power BI คือการสร้างแหล่งข้อมูลและชุดข้อมูลที่แสดงข้อมูลรายงานพื้นฐาน
author: maggiesMSFT
ms.author: maggies
ms.reviewer: ''
ms.service: powerbi
ms.subservice: report-builder
ms.topic: conceptual
ms.custom: seodec18
ms.date: 06/06/2019
ms.openlocfilehash: f8f7d3b43cfc2d5a51b686598c1657ec21b44130
ms.sourcegitcommit: b22a9a43f61ed7fc0ced1924eec71b2534ac63f3
ms.translationtype: HT
ms.contentlocale: th-TH
ms.lasthandoff: 02/21/2020
ms.locfileid: "77527280"
---
# <a name="report-data-in-power-bi-report-builder"></a>ข้อมูลรายงานในตัวสร้างรายงานใน Power BI

ข้อมูลรายงานสามารถมาได้จากหลายแหล่งข้อมูลในองค์กรของคุณ ขั้นตอนแรกของคุณในการออกแบบรายงานในตัวสร้างรายงานใน Power BI คือการสร้างแหล่งข้อมูลและชุดข้อมูลที่เป็นแสดงข้อมูลรายงานพื้นฐาน แหล่งข้อมูลแต่ละแหล่งประกอบด้วยข้อมูลการเชื่อมต่อข้อมูล ชุดข้อมูลแต่ละชุดประกอบด้วยคำสั่งสอบถามที่นิยามชุดของฟิลด์ที่ใช้เป็นข้อมูลจากแหล่งข้อมูล หากต้องการแสดงผลข้อมูลด้วยภาพจากชุดข้อมูลแต่ละชุด ให้เพิ่มขอบเขตข้อมูล อย่างเช่น ตาราง เมทริกซ์ แผนภูมิ หรือแผนที่ เมื่อรายงานกำลังถูกประมวลผล คิวรีจะทำงานบนแหล่งข้อมูล และแต่ละขอบเขตข้อมูลจะขยายตามที่ต้องการเพื่อแสดงผลลัพธ์คิวรีสำหรับชุดข้อมูล  

เรียนรู้วิธีการ[สร้างแหล่งข้อมูลแบบฝังตัวสำหรับรายงานที่มีการแบ่งหน้าในตัวสร้างรายงานใน Power BI](paginated-reports-embedded-data-source.md)


##  <a name="BkMk_ReportDataTerms"></a> ข้อกำหนด  
  
- **การเชื่อมต่อข้อมูล** หรือที่เรียกว่า*แหล่งข้อมูล* การเชื่อมต่อข้อมูลประกอบด้วยชื่อและคุณสมบัติการเชื่อมต่อที่ขึ้นอยู่กับชนิดของการเชื่อมต่อ โดยการออกแบบ การเชื่อมต่อข้อมูลไม่รวมข้อมูลประจำตัว การเชื่อมต่อข้อมูลไม่ได้ระบุข้อมูลที่จะเรียกดึงจากแหล่งข้อมูลภายนอก ในการทำเช่นนั้น ให้คุณระบุคิวรีเมื่อคุณสร้างชุดข้อมูล  
  
- **สตริงการเชื่อมต่อ** สตริงการเชื่อมต่อคือเวอร์ชันสตริงของคุณสมบัติการเชื่อมต่อที่ต้องใช้ในการเชื่อมต่อแหล่งข้อมุล คุณสมบัติการเชื่อมต่อแตกต่างกันไปตามชนิดของการเชื่อมต่อ  
  
- **แหล่งข้อมูลแบบฝังตัว** หรือที่เรียกว่า*แหล่งข้อมูลเฉพาะรายงาน* แหล่งข้อมูลที่กำหนดไว้ในรายงานและถูกใช้เฉพาะกับรายงานนั้น  
  
- **ข้อมูลประจำตัว** ข้อมูลประจำตัวคือข้อมูลการรับรองความถูกต้องที่ต้องให้เพื่ออนุญาตให้คุณเข้าถึงข้อมูลจากภายนอกได้  
  
##  <a name="BkMk_ReportDataTips"></a> เคล็ดลับสำหรับการระบุข้อมูลรายงาน

 ใช้ข้อมูลดังต่อไปนี้เพื่อออกแบบกลยุทธ์สำหรับข้อมูลรายงาน  
  
- **กรองข้อมูล** สามารถกรองข้อมูลรายงานในคิวรีหรือในรายงาน คุณสามารถใช้ชุดข้อมูลต่างๆ หรือตัวแปรคิวรีเพื่อสร้างพารามิเตอร์แบบเรียงซ้อน และให้ผู้ใช้สามารถจำกัดตัวเลือกให้แคบลงจากการเลือกจำนวนมากมายให้เป็นจำนวนที่สามารถจัดการได้ง่ายขึ้น คุณสามารถกรองข้อมูลในตารางหรือแผนภูมิตามค่าพารามิเตอร์หรือค่าอื่นๆ ที่คุณกำหนด  
  
- **พารามิเตอร์**  คำสั่งคิวรีชุดข้อมูลที่ประกอบด้วยตัวแปรคิวรีจะสร้างพารามิเตอร์รายงานที่ตรงกันโดยอัตโนมัติ คุณสามารถสร้างพารามิเตอร์ได้ด้วยตนเอง เมื่อคุณดูรายงาน แถบเครื่องมือรายงานจะแสดงผลพารามิเตอร์ ผู้ใช้สามารถเลือกค่าต่างๆ เพื่อควบคุมข้อมูลหรือลักษณะของรายงาน ในการปรับแต่งข้อมูลรายงานสำหรับผู้ชมที่เฉพาะเจาะจง คุณสามารถสร้างชุดพารามิเตอร์ของรายงานที่มีค่าเริ่มต้นที่แตกต่างกันซึ่งเชื่อมโยงไปยังข้อกำหนดของรายงานที่เหมือนกัน หรือใช้ฟิลด์ **UserID** 
  
- **จัดกลุ่มและรวมข้อมูล** ข้อมูลรายงานสามารถถูกจัดกลุ่มและรวมในคิวรีหรือในรายงาน หากคุณรวมค่าต่างๆ ในคิวรี คุณสามารถที่จะรวมค่าต่างๆ ในรายงานต่อไปได้ภายในข้อจำกัดที่มีความหมาย  
  
- **เรียงลำดับข้อมูล** ข้อมูลรายงานสามารถถูกเรียงลำดับในคิวรีหรือในรายงาน ในตาราง นอกจากนี้คุณยังสามารถเพิ่มปุ่มจัดเรียงแบบโต้ตอบเพื่อให้ผู้ใช้สามารถควบคุมการเรียงลำดับ  
  
- **ข้อมูลเชิงนิพจน์**  เนื่องจากคุณสมบัติของรายงานส่วนใหญ่อาจเป็นเชิงนิพจน์ และนิพจน์สามารถรวมถึงการอ้างอิงถึงขอบเขตชุดข้อมูลและพารามิเตอร์ของรายงาน คุณจึงสามารถเขียนนิพจน์ที่มีประสิทธิภาพเพื่อควบคุมข้อมูลและลักษณะของรายงานได้ คุณสามารถให้ผู้ใช้สามารถควบคุมข้อมูลที่พวกเขาเห็นโดยการกำหนดพารามิเตอร์  
  
- **แสดงผลข้อมูลจากหนึ่งชุดข้อมูล**  ข้อมูลจากชุดข้อมูลโดยทั่วไปจะถูกแสดงผลในหนึ่งขอบเขตข้อมูลหรือมากกว่า ตัวอย่างเช่น หนึ่งตารางและหนึ่งแผนภูมิ  
  
- **แสดงผลข้อมูลจากหลายชุดข้อมูล** คุณสามารถเขียนนิพจน์ต่างๆ ในขอบเขตข้อมูลตามชุดข้อมูลหนึ่งที่ค้นหาค่าต่างๆ หรือรวมในชุดข้อมูลอื่นๆ คุณสามารถรวมรายงานย่อยในตารางหนึ่งบนชุดข้อมูลหนึ่งชุดเพื่อที่จะแสดงผลข้อมูลจากแหล่งข้อมูลที่แตกต่างกัน  
  
 ใช้รายชื่อดังต่อไปนี้เพื่อช่วยในการกำหนดแหล่งข้อมูลสำหรับรายงาน  
  
- ทำความเข้าใจกับสถาปัตยกรรมชั้นข้อมูลของซอฟต์แวร์สำหรับองค์กรของคุณและปัญหาที่อาจจะเกิดขึ้นจากชนิดของข้อมูลต่างๆ ทำความเข้าใจวิธีการที่ส่วนขยายข้อมูลและส่วนขยายการประมวลผลข้อมูลมีผลต่อผลลัพธ์คิวรีอย่างไร ชนิดของข้อมูลแตกต่างกันไปตามแหล่งข้อมูล ตัวให้บริการข้อมูล และชนิดข้อมูลที่จัดเก็บอยู่ในไฟล์ข้อกำหนดของรายงาน (.rdl)  
  
- แหล่งข้อมูลหรือชุดข้อมูลต่างๆ ถูกสร้างในรายงานและเผยแพร่ ไปยังบริการของ Power BI หลังจากเผยแพร่รายงานแล้ว คุณสามารถตั้งค่าข้อมูลประจำตัวโดยตรงในบริการของ Power BI หรือในเกตเวย์ขององค์กร 

## <a name="next-steps"></a>ขั้นตอนถัดไป

- [รายงานแบบแบ่งหน้าใน Power BI Premium คืออะไร](paginated-reports-report-builder-power-bi.md)  
- [คำแนะนำการเรียกข้อมูลสำหรับรายงานที่มีการแบ่งหน้า](guidance/report-paginated-data-retrieval.md)
