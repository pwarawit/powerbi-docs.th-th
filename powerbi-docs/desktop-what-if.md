---
title: ใช้พารามิเตอร์ What if (เกิดอะไรขึ้นถ้า) เพื่อแสดงภาพตัวแปร
description: สร้างตัวแปร What-if ของคุณเองเพื่อจินตนาการและสร้างภาพตัวแปรในรายงาน Power BI
author: davidiseminger
ms.reviewer: ''
ms.custom: seodec18
ms.service: powerbi
ms.subservice: powerbi-desktop
ms.topic: conceptual
ms.date: 01/21/2020
ms.author: davidi
LocalizationGroup: Create reports
ms.openlocfilehash: 8a72bc43bcceae6e676728934ceec81c8cb27d04
ms.sourcegitcommit: 02342150eeab52b13a37b7725900eaf84de912bc
ms.translationtype: HT
ms.contentlocale: th-TH
ms.lasthandoff: 01/23/2020
ms.locfileid: "76539483"
---
# <a name="create-and-use-what-if-parameters-to-visualize-variables-in-power-bi-desktop"></a>สร้างและใช้พารามิเตอร์ what-if เพื่อแสดงตัวแปรวิชวลใน Power BI Desktop

เริ่มต้นด้วย *Power BI Desktop* รุ่นเผยแพร่เดือนสิงหาคม 2018 คุณสามารถสร้างตัวแปร*เกิดอะไรขึ้นถ้า*สำหรับรายงานของคุณ โต้ตอบกับตัวแปรในฐานะเป็นตัวแบ่งส่วนข้อมูล และแสดงภาพ และกำหนดปริมาณค่าที่สำคัญต่าง ๆ ในรายงานของคุณ

![ตัวเลือกพารามิเตอร์ใหม่](media/desktop-what-if/what-if_01.png)

สร้างพารามิเตอร์ *What-if* อยู่บนแท็บ**การวางรูปแบบ**ใน Power BI Desktop เมื่อคุณเลือก กล่องโต้ตอบจะปรากฏขึ้น ซึ่งคุณสามารถกำหนดค่าพารามิเตอร์ได้

## <a name="creating-a-what-if-parameter"></a>การสร้างพารามิเตอร์ What-if

เมื่อต้องสร้างพารามิเตอร์ What-if (เกิดอะไรขึ้นถ้า) ให้เลือก**พารามิเตอร์ใหม่** จากแท็บ**การสร้างแบบจำลอง** ใน Power BI Desktop ในรูปต่อไปนี้ เราได้สร้างพารามิเตอร์ที่เรียกว่า*เปอร์เซ็นต์ส่วนลด*และตั้งค่าชนิดข้อมูลเป็น**เลขทศนิยม** ค่า**ต่ำสุด**คือศูนย์ ค่า**สูงสุด**คือ 0.50 (50 เปอร์เซ็นต์) นอกจากนี้ เรายังได้ตั้งค่า**ส่วนเพิ่ม**เป็น 0.05 หรือห้าเปอร์เซ็นต์ นั่นคือจำนวนที่พารามิเตอร์จะปรับเปลี่ยนเมื่อมีการโต้ตอบในรายงาน

![ค่าพารามิเตอร์ What-if](media/desktop-what-if/what-if_02.png)

> [!NOTE]
> สำหรับตัวเลขทศนิยม ตรวจสอบให้แน่ใจว่าคุณเติมข้างหน้าด้วยศูนย์ เป็น 0.50 แทนที่จะเป็น .50 มิฉะนั้น ตัวเลขดังกล่าวจะไม่ผ่านการตรวจสอบ และจะไม่สามารถเลือกปุ่ม**ตกลง**ได้
> 
> 

เพื่อความสะดวกของคุณ กล่อง**เพิ่มตัวแบ่งส่วนข้อมูลไปยังหน้านี้**จะวางตัวแบ่งส่วนข้อมูลและพารามิเตอร์ What-if (เกิดอะไรขึ้นถ้า) ลงบนหน้ารายงานปัจจุบันโดยอัตโนมัติ

![ตัวแบ่งส่วนข้อมูลใหม่บนหน้ารายงานปัจจุบัน](media/desktop-what-if/what-if_03.png)

นอกจากการสร้างพารามิเตอร์แล้ว การสร้างพารามิเตอร์ What-if (เกิดอะไรขึ้นถ้า) จะสร้างหน่วยวัดด้วย ซึ่งคุณสามารถใช้เพื่อแสดงค่าปัจจุบันของ พารามิเตอร์ What-if ได้

![หน่วยวัดที่สร้างขึ้นสำหรับพารามิเตอร์ What-if](media/desktop-what-if/what-if_04.png)

การทราบว่าเมื่อคุณสร้างพารามิเตอร์ What-if ขึ้น ทั้งพารามิเตอร์และหน่วยวัดจะกลายเป็นส่วนหนึ่งของแบบจำลองของคุณนั้นเป็นสิ่งสำคัญและเป็นประโยชน์ พารามิเตอร์จะพร้อมใช้งานตลอดทั้งรายงาน และสามารถใช้ได้บนหน้ารายงานอื่น ๆ ด้วย และเนื่องจากเป็นส่วนหนึ่งของแบบจำลอง คุณสามารถลบตัวแบ่งข้อมูลออกจากหน้ารายงานได้ ถ้าคุณต้องการย้อนกลับ เพียงเลือกพารามิเตอร์ What-if จากรายการ**เขตข้อมูล** แล้วลากไปยังพื้นที่ทำงาน จากนั้น เปลี่ยนวิชวลเป็นตัวแบ่งส่วนข้อมูล

## <a name="using-a-what-if-parameter"></a>การใช้พารามิเตอร์ What-If

เรามาสร้างตัวอย่างง่าย ๆ ของการใช้พารามิเตอร์ What-if กัน เราได้สร้างพารามิเตอร์ What-if ในส่วนก่อนหน้า ในตอนนี้ เราจะนำไปใช้โดยการสร้างหน่วยวัดใหม่ที่มีการปรับค่าด้วยแถบเลื่อน

![เพิ่มหน่วยวัดใหม่เพื่อใช้กับพารามิเตอร์](media/desktop-what-if/what-if_05.png)

หน่วยวัดใหม่ดังกล่าวจะเป็นยอดขายรวมที่มีการนำอัตราส่วนลดมาใช้ คุณสามารถสร้างหน่วยวัดที่มีความซับซ้อนและน่าสนใจได้ แน่นอนว่านั่นช่วยให้ผู้ใช้รายงานของคุณสร้างภาพตัวแปรของพารามิเตอร์ What-if ของคุณได้ ตัวอย่างเช่น คุณสามารถสร้างรายงานที่ทำให้ผู้ขายเห็นค่าตอบแทนของตนถ้าสามารถขายได้ตรงตามเป้าหมายหรือเปอร์เซ็นต์ยอดขายที่ตั้งไว้ หรือดูผลกระทบต่อการขายที่เพิ่มขึ้นเมื่อส่วนลดเพิ่มมากขึ้น

ป้อนสูตรหน่วยวัดลงในแถบสูตร และตั้งชื่อเป็น*ยอดขายหลังจากส่วนลด*

![ข้อกำหนดของยอดขายหลังจากส่วนลด](media/desktop-what-if/what-if_06.png)

จากนั้น เราสร้างวิชวลคอลัมน์ที่มี **OrderDate** บนแกน และทั้ง **SalesAmount** และหน่วยวัดที่เพิ่งสร้างขึ้นนั่นคือ **ยอดขายหลังจากส่วนลด** เป็นค่า

![การแสดงภาพสำหรับ SalesAmount](media/desktop-what-if/what-if_07.png)

จากนั้น เมื่อเราเลื่อนแถบเลื่อน เราจะเห็นว่าคอลัมน์**ยอดขายหลังจากส่วนลด**แสดงปริมาณยอดขายหลังหักส่วนลด

![แถบเลื่อนโต้ตอบกับการแสดงภาพ](media/desktop-what-if/what-if_08.png)

และทั้งหมดก็มีแค่นั้นจริง ๆ คุณสามารถใช้พารามิเตอร์ What-if ได้ในสถานการณ์ทุกประเภท พารามิเตอร์เหล่านี้จะทำให้ผู้ใช้รายงานสามารถโต้ตอบกับสถานการณ์สมมติต่างๆ ที่คุณได้สร้างไว้ในรายงานของคุณ
