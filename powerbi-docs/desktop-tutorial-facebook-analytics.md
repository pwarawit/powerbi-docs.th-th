---
title: 'บทช่วยสอน: วิเคราะห์ข้อมูล Facebook โดยใช้ Power BI Desktop'
description: เรียนรู้วิธีการนำเข้าข้อมูลจาก Facebook และใช้ใน Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: tutorial
ms.date: 01/23/2020
ms.author: davidi
LocalizationGroup: Learn more
ms.openlocfilehash: 1f5cedba1c32f152cd6e4a9f9f51d0355ac05ce5
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: th-TH
ms.lasthandoff: 05/05/2020
ms.locfileid: "77497304"
---
# <a name="tutorial-analyze-facebook-data-by-using-power-bi-desktop"></a>บทช่วยสอน: วิเคราะห์ข้อมูล Facebook โดยใช้ Power BI Desktop

ในบทช่วยสอนนี้ คุณจะเรียนรู้วิธีการนำเข้าข้อมูลจาก Facebook และใช้ใน Power BI Desktop คุณจะเชื่อมต่อและนำเข้าข้อมูลจากหน้า Facebook ของ Power BI ทำการแปลงข้อมูลนำเข้า และใช้ข้อมูลในการแสดงภาพรายงาน

> [!WARNING]
> เนื่องจากข้อจำกัดสิทธิ์ของแอป Facebook ความสามารถในการเชื่อมต่อที่อธิบายไว้ในบทความนี้ไม่ได้ทำงานอย่างถูกต้องในขณะนี้ เรากำลังทำงานกับ Facebook เพื่อทำให้ฟังก์ชันการทำงานนี้สามารถใช้ได้โดยเร็วที่สุดเท่าที่เป็นไปได้


## <a name="connect-to-a-facebook-page"></a>เชื่อมต่อไปยังหน้า Facebook

บทช่วยสอนนี้ใช้ข้อมูลจาก[หน้า Facebook ของ Microsoft Power BI](https://www.facebook.com/microsoftbi) คุณไม่จำเป็นใช้ข้อมูลประจำตัวใด ๆ เป็นพิเศษเพื่อเชื่อมต่อ และนำเข้าข้อมูลจากหน้านี้ ยกเว้นบัญชี Facebook ส่วนบุคคล

1. เปิด Power BI Desktop แล้วเลือก**รับข้อมูล** ในกล่องโต้ตอบ**เริ่มต้นใช้งาน** หรือในแท็บริบบิ้น**หน้าแรก** เลือก**รับข้อมูล** แล้วเลือก**เพิ่มเติม**
   
2. ในกล่องโต้ตอบ**รับข้อมูล** เลือก **Facebook** จากกลุ่ม**บริการออนไลน์** จากนั้นเลือก**เชื่อมต่อ**
   
   ![รับข้อมูล](media/desktop-tutorial-facebook-analytics/t_fb_getdataother.png)
   
   กล่องโต้ตอบจะปรากฏเพื่อแจ้งเตือนคุณว่า มีความเสี่ยงจากการใช้บริการของบริษัทอื่น
   
   ![คำเตือนเกี่ยวกับบุคคลที่สาม](media/desktop-tutorial-facebook-analytics/t_fb_connectingtotps.png)
   
3. เลือก**ดำเนินต่อ** 
   
4. ในกล่องโต้ตอบ **Facebook** ให้ป้อนชื่อหน้า **microsoftbi** เป็น**ชื่อผู้ใช้** เลือก **โพสต์** จากดรอปดาวน์**การเชื่อมต่อ** จากนั้นเลือก **ตกลง**
   
   ![เชื่อมต่อ](media/desktop-tutorial-facebook-analytics/2.png)
   
5. เมื่อได้รับพร้อมท์สำหรับข้อมูลประจำตัว ให้ลงชื่อเข้าใช้บัญชีผู้ใช้ Facebook ของคุณ และอนุญาตให้ Power BI เข้าถึงบัญชีของคุณ
   
   ![ข้อมูลประจำตัว](media/desktop-tutorial-facebook-analytics/facebookcredentials.png)

   หลังจากเชื่อมต่อไปยังหน้า Facebook ของ Power BI แล้ว คุณจะเห็นตัวอย่างของข้อมูลการโพสต์ของหน้าเพจ 
   
   ![แสดงตัวอย่างข้อมูล](media/desktop-tutorial-facebook-analytics/t_fb_1-loadpreview.png)
   
## <a name="shape-and-transform-the-imported-data"></a>จัดรูปทรง และแปลงข้อมูลนำเข้า

สมมติว่าคุณต้องการเห็นและแสดงว่า โพสต์ไหนมีจำนวนความคิดเห็นมากที่สุดในแต่ละเวลา แต่คุณสังเกตเห็นในตัวอย่างข้อมูลการโพสต์ว่าข้อมูล **created_time** อ่านและเข้าใจยาก และขาดข้อมูลความคิดเห็น เมื่อต้องการดึงข้อมูลออกมาให้มากที่สุด คุณจำเป็นต้องดำเนินการจัดรูปทรง และทำความสะอาดข้อมูล หากต้องการทำเช่นนั้น คุณสามารถใช้ตัวแก้ไข Power Queryใน Power BI Desktop เพื่อแก้ไขข้อมูล ก่อนหรือหลังการนำเข้าใน Power BI Desktop ได้ 

### <a name="split-the-datetime-column"></a>แยกคอลัมน์ วันที่/เวลา

ก่อนอื่น แยกค่าวันที่และเวลาในคอลัมน์ **created_time** เพื่อให้อ่านได้ง่ายขึ้น 

1. ในตัวอย่างข้อมูล Facebook เลือก**แก้ไข** 
   
   ![แก้ไขตัวอย่างข้อมูล](media/desktop-tutorial-facebook-analytics/t_fb_1-editpreview.png)
   
   ตัวแก้ไข Power Query ของ Power BI Desktop จะเปิดหน้าต่างใหม่ และแสดงตัวอย่างข้อมูลจากหน้า Facebook ของ Power BI 
   
   ![ตัวแก้ไข Power Query](media/desktop-tutorial-facebook-analytics/t_fb_1-intoqueryeditor.png)
   
2. เลือกคอลัมน์ **created_time** โปรดสังเกตว่า คอลัมน์เป็นข้อมูลชนิด**ข้อความ** ตามที่แสดงโดยไอคอน **ABC** ในส่วนหัวของคอลัมน์ คลิกขวาที่ส่วนหัวและเลือก **แยกคอลัมน์** > **โดยตัวคั่น** ในรายการดรอปดาวน์ หรือเลือก **แยกคอลัมน์** > **โดยตัวคั่น** ภายใต้กลุ่ม **แปลง** ในแท็บ **หน้าแรก** ของริบบิ้น  
   
   ![แบ่งคอลัมน์ตามตัวคั่น](media/desktop-tutorial-facebook-analytics/delimiter1.png)
   
3. ในกล่องโต้ตอบ**แยกคอลัมน์ตามตัวคั่น** ให้เลือก**แบบกำหนดเอง**จากดรอปดาวน์ ใส่ **T** (ตัวอักษรที่เริ่มต้นส่วนเวลาของ **created_time**) ในเขตข้อมูลอินพุต และจากนั้นเลือก**ตกลง** 
   
   ![กล่องโต้ตอบแยกคอลัมน์ตามตัวคั่น](media/desktop-tutorial-facebook-analytics/delimiter2.png)
   
   คอลัมน์จะแบ่งออกเป็นสองคอลัมน์ที่ประกอบด้วย สตริงก่อนและหลังตัวคั่น *T* คอลัมน์ใหม่มีชื่อว่า **created_time .1** และ **created_time 2** ตามลำดับ Power BI ตรวจสอบและเปลี่ยนชนิดข้อมูลเป็น **Date** สำหรับคอลัมน์แรก และ **Time** สำหรับคอลัมน์สองโดยอัตโนมัติ และจัดรูปแบบค่าวันที่และเวลาเพื่อให้อ่านง่ายขึ้น
   
4. เปลี่ยนชื่อสองคอลัมน์ เลือกคอลัมน์ **created_time.1** จากนั้นเลือก **เปลี่ยนชื่อ** ในกลุ่ม **คอลัมน์ใดก็ได้** ของแท็บ **แปลง** ในริบบิ้น หรือดับเบิลคลิกที่ส่วนหัวของคอลัมน์แล้วป้อนชื่อคอลัมน์ใหม่เป็น **created_date** ทำซ้ำสำหรับคอลัมน์ **created_time .2** และเปลี่ยนชื่อเป็น **created_time**
   
   ![คอลัมน์วันที่และเวลาใหม่](media/desktop-tutorial-facebook-analytics/delimiter3.png)
   
### <a name="expand-the-nested-column"></a>ขยายคอลัมน์ซ้อนกัน

ตอนนี้ข้อมูลวันที่และเวลาอยู่ในรูปแบบที่คุณต้องการแล้ว คุณสามารถเปิดเผยข้อมูลความคิดเห็นโดยการขยายคอลัมน์ที่ซ้อนกันได้ 

1. เลือกไอคอน ![ขยายไอคอน](media/desktop-tutorial-facebook-analytics/14.png) ที่ด้านบนของคอลัมน์ **object_link** เพื่อเปิดกล่องโต้ตอบ**ขยาย/รวม** เลือก **connections** แล้วเลือก**ตกลง** 
   
   ![ขยาย object_link](media/desktop-tutorial-facebook-analytics/expand1.png)
   
   ส่วนหัวของคอลัมน์เปลี่ยนไปเป็น **object_link.connections**
2. เลือกไอคอน ![ขยายไอคอน](media/desktop-tutorial-facebook-analytics/14.png) ที่ด้านบนของคอลัมน์ **object_link.connections** เลือก **ความคิดเห็น** แล้วเลือก**ตกลง** ส่วนหัวของคอลัมน์เปลี่ยนไปเป็น **object_link.connections.comments**
   
3. เลือกไอคอน ![ขยายไอคอน](media/desktop-tutorial-facebook-analytics/14.png) ที่ด้านบนของคอลัมน์ **object_link.connections.comments** และตอนนี้เลือก**รวม**แทนที่จะเป็น**ขยาย**ในกล่องโต้ตอบ เลือก**จำนวนของ id** แล้วเลือก**ตกลง** 
   
   ![รวมความคิดเห็น](media/desktop-tutorial-facebook-analytics/expand2.png)
   
   ตอนนี้คอลัมน์แสดงจำนวนความคิดเห็นของแต่ละข้อความแล้ว 
   
4. เปลี่ยนชื่อคอลัมน์ **จำนวนของ object_link.connections.comments.id** เป็น **Number of comments**
   
5. เลือกลูกศรลงที่อยู่ถัดจากส่วนหัวของคอลัมน์ **Number of comments** และเลือก**เรียงลำดับจากมากไปน้อย** เพื่อดูโพสต์เรียงลำดับความคิดเห็น จากมากที่สุดไปน้อยที่สุด 
   
   ![ความคิดเห็นสำหรับแต่ละข้อความ](media/desktop-tutorial-facebook-analytics/data-fixed.png)
   
### <a name="review-query-steps"></a>ตรวจสอบขั้นตอนคิวรี

ขณะที่คุณจัดรูปทรงและแปลงข้อมูลใน**ตัวแก้ไข Power Query** แต่ละขั้นตอนจะถูกบันทึกไว้ในพื้นที่ของ**ขั้นตอนที่กำหนดใช้** ของบานหน้าต่าง**ตั้งค่าคิวรี**ทางด้านขวาของ ตัวแก้ไข Power Query คุณสามารถย้อนกลับผ่าน**ขั้นตอนที่นำมาใช้**เพื่อดูการเปลี่ยนแปลงที่คุณทำ และแก้ไข ลบ หรือจัดเรียงใหม่ได้ถ้าจำเป็น ใช้ความระมัดระวังเมื่อปรับเปลี่ยนขั้นตอนเหล่านี้ เนื่องจากการเปลี่ยนแปลงขั้นตอนก่อนหน้านี้อาจทำให้ขั้นตอนในภายหลังเสียหายได้ 

หลังจากใช้การแปลงข้อมูลจนถึงตอนนี้ **ขั้นตอนที่นำมาใช้**ของคุณควรปรากฏดังนี้:
   
   ![ขั้นตอนที่กำหนดใช้](media/desktop-tutorial-facebook-analytics/applied-steps.png)
   
   >[!TIP]
   >**ขั้นตอนที่นำมาใช้**โดยพื้นฐานแล้วเป็นสูตรที่เขียนใน[ภาษาสูตร Power Query M](https://docs.microsoft.com/powerquery-m/quick-tour-of-the-power-query-m-formula-language) เมื่อต้องการดูและแก้ไขสูตร เลือก**เครื่องมือแก้ไขขั้นสูง**ในกลุ่ม**คิวรี** ของแท็บ**หน้าแรก**ของริบบอน 

### <a name="import-the-transformed-data"></a>นำเข้าข้อมูลที่ถูกแปลง

เมื่อคุณพอใจกับข้อมูลแล้ว เลือก**ปิดและนำไปใช้** > **ปิดและนำไปใช้** ในแท็บ**หน้าแรก**ของริบบิ้นเพื่อนำเข้าไปใน Power BI Desktop 
   
   ![ปิดและนำไปใช้](media/desktop-tutorial-facebook-analytics/t_fb_1-loadandclose.png)
   
   กล่องโต้ตอบแสดงความคืบหน้าของการโหลดข้อมูลลงในแบบจำลองข้อมูล Power BI Desktop 
   
   ![กำลังโหลดข้อมูล](media/desktop-tutorial-facebook-analytics/t_fb_1-loading.png)
   
   เมื่อโหลดข้อมูลแล้ว ข้อมูลจะปรากฏในมุมมอง **รายงาน** เป็นคิวรีใหม่ในบานหน้าต่าง **เขตข้อมูล**
   
   ![คิวรีใหม่](media/desktop-tutorial-facebook-analytics/fb-newquery.png)
   
## <a name="use-the-data-in-report-visualizations"></a>ใช้ข้อมูลในการแสดงภาพรายงาน 

ตอนนี้คุณได้นำเข้าข้อมูลจากหน้า Facebook แล้ว คุณสามารถรับข้อมูลเชิงลึกเกี่ยวกับข้อมูลคุณได้อย่างรวดเร็ว และง่ายดาย โดยใช้การแสดงภาพ การสร้างการแสดงผลข้อมูลด้วยภาพเป็นเรื่องง่าย เพียงแค่เลือกเขตข้อมูล หรือลากจากบานหน้าต่าง**เขตข้อมูล**ลงในพื้นที่รายงาน

### <a name="create-a-bar-chart"></a>สร้างแผนภูมิแท่ง

1. ในมุมมอง**รายงาน** Power BI Desktop ให้เลือก **ข้อความ** จากบานหน้าต่าง **เขตข้อมูล** หรือลากลงบนพื้นที่ทำงาน ตารางแสดงโพสต์ข้อความทั้งหมดจะปรากฏบนพื้นที่ทำงาน 
   
   ![คิวรีใหม่](media/desktop-tutorial-facebook-analytics/table-viz.png)
   
2. เมื่อเลือกตารางนั้นแล้ว ให้เลือก **จำนวนความคิดเห็น** จากบานหน้าต่าง **เขตข้อมูล** หรือลากลงในตาราง 
   
3. เลือกไอคอน**แผนภูมิแท่งแบบเรียงซ้อน**ในบานหน้าต่าง**การแสดงผลข้อมูลด้วยภาพ** ตารางจะเปลี่ยนเป็นแผนภูมิแท่ง แสดงจำนวนความคิดเห็นของแต่ละโพสต์ 
   
   ![แผนภูมิแท่ง](media/desktop-tutorial-facebook-analytics/barchart1.png)
   
4. เลือก**ตัวเลือกเพิ่มเติม** (...) ถัดจากการแสดงผลข้อมูลด้วยภาพ แล้วเลือก**เรียงตาม** > **จำนวนความคิดเห็น**เพื่อเรียงลำดับตารางตามจำนวนความคิดเห็น จากมากไปหาน้อย 

   สังเกตว่า ความคิดเห็นจำนวนมากที่สุดถูกเชื่อมโยงกับข้อความ **(ว่าง)** (โพสต์เหล่านี้อาจเป็นเรื่องราว ลิงก์ วิดีโอ หรือเนื้อหาอื่นที่ไม่ใช่ข้อความ) 
   
5. เมื่อต้องการกรองแถวที่ว่างออก เลือก**ข้อความคือ (ทั้งหมด)** จากบานหน้าต่าง**ตัวกรอง** เลือก**เลือกทั้งหมด** และจากนั้นเลือก **(ว่าง)** เพื่อยกเลิกการเลือกเฉพาะรายการนี้ 

   บานหน้าต่าง**ตัวกรอง**เปลี่ยนเป็น**ข้อความที่ไม่ใช่ (ว่าง)** และแถว **(ว่าง)** ได้หายไปจากการแสดงผลข้อมูลด้วยภาพแบบแผนภูมิ
   
   ![กรองแถวว่างออก](media/desktop-tutorial-facebook-analytics/barchart3.png)
   
### <a name="format-the-chart"></a>จัดรูปแบบแผนภูมิ

การแสดงภาพกำลังน่าสนใจมากขึ้น แต่คุณไม่สามารถมองเห็นข้อความส่วนใหญ่ในแผนภูมิ เพื่อแสดงข้อความที่โพสต์ให้มากขึ้น:

1. ใช้การจัดการบนการแสดงผลข้อมูลด้วยภาพแบบแผนภูมิเพื่อปรับขนาดแผนภูมิให้มีขนาดใหญ่ที่สุดเท่าที่เป็นไปได้ 
   
2. เมื่อเลือกแผนภูมิแล้ว ให้เลือกไอคอน **รูปแบบ** (ลูกกลิ้งทาสี) ในบานหน้าต่าง **การแสดงผลข้อมูลด้วยภาพ**
   
3. เลือกลูกศรลงที่อยู่ถัดจาก **แกน Y** แล้วลากตัวเลื่อน**ขนาดสูงสุด**ไปทางด้านขวาจนสุด (**50%** ) 
4. ลด**ขนาดของข้อความ**ให้เหลือ **10 pt** เพื่อแสดงข้อความได้มากขึ้น
   
   ![เปลี่ยนแปลงการจัดรูปแบบ](media/desktop-tutorial-facebook-analytics/barchart4.png)
   
   แผนภูมิตอนนี้แสดงเนื้อหาของโพสต์มากขึ้นแล้ว 
   
   ![แสดงโพสต์มากขึ้น](media/desktop-tutorial-facebook-analytics/barchart5.png)
   
แกน X (จำนวนความคิดเห็น) ของแผนภูมิไม่ได้แสดงค่าที่ชัดเจน และดูหลุดหายไปที่ด้านล่างของแผนภูมิ มาลองใช้ป้ายชื่อข้อมูลแทน: 

1. เลือกไอคอน **รูปแบบ** จากนั้นตั้งค่าตัวเลื่อนสำหรับ **แกน X** เป็น **ปิด** 
   
2. เลือกตัวเลื่อน **ป้ายชื่อข้อมูล** เป็น **เปิด** 

   ตอนนี้ แผนภูมิแสดงจำนวนความคิดเห็นของแต่ละโพสต์ที่ชัดเจน
   
   ![ใช้ป้ายชื่อข้อมูล](media/desktop-tutorial-facebook-analytics/barchart6.png)
   
### <a name="edit-the-data-type"></a>แก้ไขชนิดข้อมูล

นั่นดีขึ้นแล้ว แต่มีป้ายชื่อข้อมูลทั้งหมดมีจุดทศนิยม **.0** ซึ่งดูขัดตาและไม่ถูกต้อง เพราะ**จำนวนความคิดเห็น**จะต้องเป็นจำนวนเต็ม เพื่อแก้ไขปัญหาดังกล่าว คุณจำเป็นต้องเปลี่ยนชนิดข้อมูลของคอลัมน์**จำนวนความคิดเห็น**ให้เป็น**จำนวนเต็ม**:

1. คลิกขวา **Query1** ในบานหน้าต่าง**เขตข้อมูล**หรือวางเมาส์ไว้เหนือส่วนดังกล่าว และเลือก **ตัวเลือกเพิ่มเติม** (...) 

2. จากเมนูบริบท ให้เลือก **แก้ไขคิวรี** หรือ เลือก **แก้ไขคิวรี** > **แก้ไขคิวรี** จากกลุ่ม**ข้อมูลภายนอก**ของแท็บ**หน้าแรก**ในริบบิ้น 
   
3. จากหน้าต่าง **ตัวแก้ไข Power Query** ให้เลือกคอลัมน์ **จำนวนความคิดเห็น** และเปลี่ยนชนิดข้อมูลโดยทำตามหนึ่งในขั้นตอนต่อไปนี้: 
   - เลือกไอคอน **1.2** ที่อยู่ถัดจากส่วนหัวของคอลัมน์ **Number of comments** และเลือก**จำนวนเต็ม**จากรายการดรอปดาวน์
   - คลิกขวาที่ส่วนหัวของคอลัมน์ และเลือก**เปลี่ยนชนิด** > **จำนวนเต็ม**
   - เลือก**ชนิดข้อมูล: เลขทศนิยม** ในกลุ่ม**แปลง**ของแท็บ**หน้าแรก** หรือกลุ่ม**คอลัมน์ใดก็ตาม** ของแท็บ**แปลง** และจากนั้นเลือก**จำนวนเต็ม**
   
   ไอคอนในส่วนหัวของคอลัมน์เปลี่ยนไปเป็น **123** โดยแสดงถึงชนิดข้อมูล**จำนวนเต็ม**
   
   ![เปลี่ยนชนิดข้อมูล](media/desktop-tutorial-facebook-analytics/change-datatype.png)
   
3. เมื่อต้องใช้การเปลี่ยนแปลง ให้เลือก **ไฟล์** > **ปิดและนำไปใช้** หรือ **ไฟล์** > **นำไปใช้** เพื่อทำให้หน้าต่าง **ตัวแก้ไข Power Query** เปิดอยู่เสมอ 

   หลังจากโหลดการเปลี่ยนแปลงแล้ว ป้ายชื่อข้อมูลบนแผนภูมิกลายเป็นจำนวนเต็ม
   
   ![แผนภูมิที่เป็นตัวเลขจำนวนเต็ม](media/desktop-tutorial-facebook-analytics/vis-3.png)
   
### <a name="create-a-date-slicer"></a>สร้างตัวแบ่งส่วนข้อมูลวันที่

สมมติว่าคุณต้องการแสดงภาพจำนวนความคิดเห็นบนโพสต์เทียบกับเวลา คุณสามารถสร้างตัวแบ่งส่วนข้อมูล เพื่อกรองข้อมูลแผนภูมิที่ช่วงเวลาต่าง ๆ กัน 

1. คลิกที่พื้นที่ว่างของพื้นที่ทำงาน จากนั้นเลือกไอคอน **ตัวแบ่งส่วนข้อมูล** ในบานหน้าต่าง **การแสดงผลข้อมูลด้วยภาพ** 

   ตัวแบ่งส่วนข้อมูลที่ว่างเปล่าจะปรากฏขึ้น
   
   ![เลือกไอคอนตัวแบ่งส่วนข้อมูล](media/desktop-tutorial-facebook-analytics/slicer1.png)
   
2. เลือกเขตข้อมูล **created_date** จากบานหน้าต่าง**เขตข้อมูล** หรือลากลงในตัวแบ่งส่วนข้อมูลใหม่ 

   ตัวแบ่งส่วนข้อมูลเปลี่ยนเป็นแถบเลื่อนช่วงวันที่ โดยอิงตามชนิดข้อมูล **Date** ของเขตข้อมูล
   
   ![แถบเลื่อนช่วงวันที่](media/desktop-tutorial-facebook-analytics/slicer2.png)
   
3. ย้ายจุดจับตัวเลื่อน เพื่อเลือกช่วงวันที่แตกต่างกัน และสังเกตว่าแผนภูมิกรองข้อมูลอย่างไร คุณยังสามารถเลือกเขตข้อมูลวันที่ในตัวแบ่งส่วนข้อมูล และพิมพ์ในวันที่ที่ต้องการ หรือเลือกจากปฏิทินที่ป็อปอัพ
    
   ![แบ่งกลุ่มข้อมูล](media/desktop-tutorial-facebook-analytics/slicer3.png)
   
### <a name="format-the-visualizations"></a>จัดรูปแบบการแสดงภาพ

ให้ชื่อที่สื่อความหมายและน่าดึงดูดยิ่งขึ้นแก่แผนภูมิ: 

1. เมื่อเลือกแผนภูมิแล้ว ให้เลือกไอคอน **รูปแบบ** ในบานหน้าต่าง **การแสดงผลข้อมูลด้วยภาพ** จากนั้นเลือกลูกศรดรอปดาวน์ถัดจาก **ชื่อ** เพื่อขยาย

2. การเปลี่ยนแปลง**ข้อความสำหรับชื่อเรื่อง**เมื่อต้องการ**จำนวนความคิดเห็นต่อโพสต์** 

3. เลือกลูกศรดรอปดาวน์ที่อยู่ถัดจาก**สีแบบอักษร** และเลือกสีเขียวเพื่อให้ตรงกับแท่งสีเขียวของการแสดงผลข้อมูลด้วยภาพ

4. เพิ่ม**ขนาดแบบอักษร**เป็น **10 pt** และเปลี่ยน**ตระกูลแบบอักษร**เป็น **Segoe (Bold)**

5. ทดลองตัวเลือกจัดรูปแบบและการตั้งค่าอื่น ๆ เพื่อปรับเปลี่ยนการแสดงภาพของคุณ 

   ![การแสดงผลข้อมูลด้วยภาพ](media/desktop-tutorial-facebook-analytics/vis-1.png)

## <a name="create-more-visualizations"></a>สร้างการแสดงภาพเพิ่มเติม

คุณน่าจะเห็นแล้วว่า การปรับเปลี่ยนการแสดงภาพในรายงานของคุณ เพื่อนำเสนอข้อมูลในแบบที่คุณต้องการนั้น เป็นเรื่องง่าย เพื่อเป็นตัวอย่าง ลองใช้ข้อมูลนำเข้าจาก Facebook เพื่อสร้างแผนภูมิเส้นที่แสดงจำนวนความคิดเห็นเทียบกับเวลา

![แผนภูมิเส้น](media/desktop-tutorial-facebook-analytics/moreviz.png)

Power BI Desktop ให้ประสบการณ์ที่ราบรื่น ตั้งแต่การรับข้อมูลจากแหล่งข้อมูลต่าง ๆ และจัดรูปทรงให้ตรงกับความต้องการการวิเคราะห์ของคุณ ไปจนถึงการแสดงข้อมูลนี้ในแบบที่สวยงามและโต้ตอบได้ เมื่อรายงานของคุณพร้อมแล้ว คุณสามารถ[อัปโหลดไปยังบริการของ Power BI](desktop-upload-desktop-files.md) และสร้างแดชบอร์ดจากรายงานเพื่อแชร์ให้กับผู้ใช้ Power BI อื่นได้

## <a name="next-steps"></a>ขั้นตอนถัดไป
* [อ่านบทช่วยสอนอื่น ๆ ของ Power BI Desktop](https://go.microsoft.com/fwlink/?LinkID=521937)
* [ดูวิดีโอ Power BI Desktop](https://go.microsoft.com/fwlink/?LinkID=519322)
* [เยี่ยมชมกระดานสนทนา Power BI](https://go.microsoft.com/fwlink/?LinkID=519326)
* [อ่านบล็อก Power BI](https://go.microsoft.com/fwlink/?LinkID=519327)

