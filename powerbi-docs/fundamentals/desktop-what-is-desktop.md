---
title: Power BI Desktop คืออะไร
description: เรียนรู้เกี่ยวกับ Power BI Desktop และวิธีการเริ่มต้นใช้งาน
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: overview
ms.date: 12/16/2019
ms.author: davidi
LocalizationGroup: Get started
ms.openlocfilehash: bd95dfcc5d621b5ae4988e187d7cc6d9478feb58
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: th-TH
ms.lasthandoff: 05/13/2020
ms.locfileid: "83361531"
---
# <a name="what-is-power-bi-desktop"></a>Power BI Desktop คืออะไร

*Power BI Desktop* คือแอปพลิเคชันฟรีที่คุณสามารถติดตั้งบนคอมพิวเตอร์ของคุณ เพื่อช่วยให้คุณเชื่อมต่อ แปลง และแสดงข้อมูลของคุณ ด้วย Power BI Desktop คุณสามารถเชื่อมต่อกับหลายแหล่งข้อมูลและรวมกันได้ (มักเรียกว่า *การสร้างแบบจำลอง*) ลงในแบบจำลองข้อมูล แบบจำลองข้อมูลนี้ช่วยให้คุณสามารถสร้างวิชวลและคอลเลกชันของวิชวลที่คุณสามารถแชร์เป็นรายงานกับบุคคลอื่นภายในองค์กรของคุณ ผู้ใช้ส่วนใหญ่ที่ทำงานในโครงการข่าวกรองธุรกิจ ใช้ Power BI Desktop เพื่อสร้างรายงาน จากนั้นใช้ *บริการของ Power BI* เพื่อแชร์รายงานของพวกเขาให้กับผู้อื่น

![Power BI Desktop](media/desktop-what-is-desktop/what-is-desktop_01.png)

การใช้งานที่บ่อยที่สุดของ Power BI Desktop มีดังนี้:

* เชื่อมต่อกับข้อมูล
* แปลงและล้างข้อมูล เพื่อสร้างรูปแบบข้อมูล
* สร้างวิชวล เช่น แผนภูมิหรือกราฟ ที่แทนข้อมูลด้วยภาพ
* สร้างรายงานที่ประกอบด้วยคอลเลกชันของวิชวล บนหน้ารายงานหนึ่งหรือหลายหน้า
* แชร์รายงานให้กับผู้อื่นโดยใช้บริการของ Power BI

บุคคลที่มักรับผิดชอบงานดังกล่าว ถือว่าเป็น*นักวิเคราะห์ข้อมูล* (บางครั้งเรียกแค่*นักวิเคราะห์*) หรือผู้เชี่ยวชาญด้านข่าวกรองธุรกิจ (มักจะเรียกว่า*นักสร้างรายงาน*) แต่บุคคลจำนวนมากที่ไม่ได้มองตนเองว่าเป็นนักวิเคราะห์ข้อมูลหรือนักสร้างรายงาน ใช้ Power BI Desktop เพื่อสร้างรายงานที่น่าสนใจ หรือดึงข้อมูลจากแหล่งต่าง ๆ และสร้างรูปแบบข้อมูล ซึ่งสามารถแชร์ให้กับเพื่อนร่วมงานและองค์กรของพวกเขา

มีสามมุมมองที่พร้อมใช้งานใน Power BI Desktop ซึ่งคุณเลือกทางด้านซ้ายของพื้นที่ทำงาน มุมมองที่แสดงตามลำดับจะปรากฏขึ้นดังต่อไปนี้:
* **รายงาน**: ในมุมมองนี้ คุณสมารถสร้างรายงานและวิชวลที่คุณใช้เวลาในการสร้างมากที่สุด
* **ข้อมูล**: ในมุมมองนี้ คุณสามารถดูตารางหน่วยวัดและข้อมูลอื่น ๆ ที่ใช้ในแบบจำลองข้อมูลที่เชื่อมโยงกับรายงานของคุณ และแปลงข้อมูลเพื่อให้ใช้งานได้ดีที่สุดในแบบจำลองของรายงาน
* **แบบจำลอง**: ในมุมมองนี้ คุณจะเห็นและจัดการความสัมพันธ์ระหว่างตารางในแบบจำลองข้อมูลของคุณ

รูปภาพต่อไปนี้แสดงมุมมองสามแบบดังที่แสดงตามแนวทางด้านซ้ายของพื้นที่ทำงาน:

![มุมมอง Power BI Desktop](media/desktop-what-is-desktop/what-is-desktop-07.png)
 

## <a name="connect-to-data"></a>เชื่อมต่อกับข้อมูล
เพื่อเริ่มต้นใช้งานด้วยPower BI Desktop ขั้นตอนแรกคือการเชื่อมต่อกับข้อมูล มีแหล่งข้อมูลต่าง ๆ มากมายที่คุณสามารถเชื่อมต่อจาก Power BI Desktop 

วิธีเชื่อมต่อกับข้อมูล:

1. จากริบบอน **หน้าแรก** เลือก **รับข้อมูล** > **เพิ่มเติม** 

   หน้าต่าง**รับข้อมูล**จะปรากฎขึ้น ซึ่งแสดงแหล่งข้อมูลหลายประเภทที่ Power BI Desktop สามารถเชื่อมต่อได้

   ![รับข้อมูลใน Power BI Desktop](media/desktop-what-is-desktop/what-is-desktop_02.png)

2. เมื่อคุณเลือกชนิดข้อมูล คุณจะได้รับพร้อมท์สำหรับข้อมูล เช่น URL และข้อมูลประจำตัว ที่จำเป็นสำหรับให้ Power BI Desktop เชื่อมต่อกับแหล่งข้อมูลในนามของคุณ

   ![เชื่อมต่อกับฐานข้อมูล SQL Server ใน Power BI Desktop](media/desktop-what-is-desktop/what-is-desktop_03.png)

3. หลังจากที่คุณเชื่อมต่อกับแหล่งข้อมูลหนึ่งหรือหลายแหล่ง คุณอาจต้องการแปลงข้อมูลเพื่อให้เป็นประโยชน์สำหรับคุณ

## <a name="transform-and-clean-data-create-a-model"></a>แปลงและล้างข้อมูล แล้วสร้างรูปแบบ

ใน Power BI Desktop คุณสามารถล้างและแปลงข้อมูลโดยใช้ [ตัวแก้ไขคิวรี Power](https://docs.microsoft.com/power-bi/desktop-query-overview) ที่มีอยู่ภายในได้ ด้วยตัวแก้ไขคิวรี Power คุณสามารถทำการเปลี่ยนแปลงข้อมูลของคุณ เช่น เปลี่ยนชนิดของข้อมูล เอาคอลัมน์ออก หรือรวมข้อมูลจากหลายแหล่ง ซึ่งคล้ายกับการแกะสลัก - คุณเริ่มต้นจากดินเหนียว (หรือข้อมูล) ก้อนใหญ่ จากนั้นแกะเอาชิ้นส่วนออกไป หรือเพิ่มส่วนอื่นถ้าจำเป็น จนกระทั่งรูปร่างของข้อมูลเป็นแบบที่คุณต้องการ 

วิธีการเริ่มต้นใช้งานตัวแก้ไขคิวรี Power:

- เลือก **แก้ไขคิวรี** > **แก้ไขคิวรี** จากริบบอน **หน้าแรก**

   หน้าต่าง**ตัวแก้ไขคิวรี Power** จะปรากฏขึ้น

   ![ตัวแก้ไขคิวรี Power ใน Power BI Desktop](media/desktop-getting-started/designer_gsg_editquery.png)

แต่ละขั้นตอนที่คุณดำเนินการในการแปลงข้อมูล (เช่น การเปลี่ยนชื่อตาราง การแปลงชนิดข้อมูล หรือการลบคอลัมน์) จะถูกบันทึกโดยตัวแก้ไขคิวรี Power  ทุกครั้งที่คิวรีนี้เชื่อมต่อกับแหล่งข้อมูล จะดำเนินการตามขั้นตอนเหล่านั้นเพื่อจัดรูปร่างข้อมูลในรูปแบบที่คุณระบุเสมอ

รูปภาพต่อไปนี้แสดง บานหน้าต่าง**ตัวแก้ไขคิวรี Power** สำหรับคิวรีที่ได้จัดรูปแบบ และกลายเป็นแบบจำลอง

 ![หน้าต่างตัวแก้ไขคิวรี Power](media/desktop-getting-started/shapecombine_querysettingsfinished.png)

เมื่อข้อมูลของคุณอยู่ในแบบที่คุณต้องการแล้ว คุณสามารถสร้างวิชวล หรือการแสดงผลด้วยภาพ 

## <a name="create-visuals"></a>สร้างการแสดงผลด้วยภาพ 

หลังจากที่คุณมีแบบจำลอง คุณสามารถลาก*เขตข้อมูล*ลงบนพื้นที่รายงานเพื่อสร้าง*วิชวล*ได้ วิชวลเป็นการแสดงข้อมูลในรูปแบบของคุณด้วยภาพกราฟิก มีวิชวลชนิดต่าง ๆ จำนวนมากให้เลือกจากใน Power BI Desktop วิชวลต่อไปนี้แสดงแผนภูมิคอลัมน์แบบง่าย 

![วิชวลใน Power BI Desktop](media/desktop-what-is-desktop/what-is-desktop_04.png)

วิธีการสร้างหรือเปลี่ยนแปลงวิชวล: 

- จากบานหน้าต่าง**การแสดงผลด้วยภาพ** เลือกไอคอนวิชวล 

   ![บานหน้าต่างการแสดงผลด้วยภาพใน Power BI Desktop](media/desktop-what-is-desktop/what-is-desktop_05.png)

   ถ้าคุณมีวิชวลที่เลือกแล้วบนพื้นที่รายงาน วิชวลที่เลือกจะเปลี่ยนเป็นชนิดคุณที่เลือก 

   ถ้าไม่เลือกวิชวลก่อนบนพื้นที่ทำงาน วิชวลใหม่จะถูกสร้างขึ้นตามตัวเลือกของคุณ


## <a name="create-reports"></a>สร้างรายงาน

บ่อยครั้งที่คุณต้องการสร้างคอลเลกชันของวิชวลที่แสดงข้อมูลคุณในแง่มุมต่าง ๆ กัน จากข้อมูลที่คุณใช้สร้างแบบจำลองของคุณใน Power BI Desktop คอลเลกชันของวิชวลในไฟล์ Power BI Desktop หนึ่งไฟล์ จะเรียกว่า*รายงาน* รายงานสามารถมีหนึ่งหรือหลายหน้า เหมือนกับแฟ้ม Excel ที่สามารถมีเวิร์กชีตหนึ่งหรือหลายแผ่น 

ด้วย Power BI Desktop คุณสามารถสร้างรายงานที่ซับซ้อนและสวยงาม โดยใช้ข้อมูลจากหลายแหล่งข้อมูล ทั้งหมดในรายงานเดียว ที่คุณสามารถแชร์ให้กับผู้อื่นในองค์กรของคุณได้

ในรูปต่อไปนี้ คุณจะเห็นหน้าแรกของรายงาน Power BI Desktop ที่ชื่อว่า **Overview** เห็นจากแท็บที่ใกล้กับด้านล่างของรูปภาพ 

![รายงานตัวอย่าง Power BI Desktop](media/desktop-what-is-desktop/what-is-desktop_01.png)

## <a name="share-reports"></a>แชร์รายงาน

หลังจากที่รายงานพร้อมที่จะแชร์ให้กับผู้อื่น คุณสามารถ*เผยแพร่*รายงานไปยังบริการของ Power BI และทำให้ทุกคนในองค์กรของคุณที่มีสิทธิ์การใช้งาน Power BI สามารถใช้รายงานได้ 

วิธีการเผยแพร่รายงาน Power BI Desktop 

1. เลือก **เผยแพร่** จากริบบอน**หน้าแรก**

   ![เผยแพร่รายงานจาก Power BI Desktop](media/desktop-what-is-desktop/what-is-desktop_06.png)

   Power BI Desktop เชื่อมต่อคุณกับบริการของ Power BI กับบัญชี Power BI ของคุณ 

2. Power BI จะแจ้งให้คุณเลือกตำแหน่งที่บริการของ Power BI คุณต้องการแชร์รายงานเช่น พื้นที่ทำงานของคุณ พื้นที่ทำงานของทีม หรือตำแหน่งที่ตั้งอื่นในบริการของ Power BI 

   คุณต้องมีสิทธิ์การใช้งาน Power BI เพื่อแชร์รายงานไปยังบริการของ Power BI


## <a name="next-steps"></a>ขั้นตอนถัดไป

หากต้องการเริ่มต้นใช้งานด้วย Power BI Desktop สิ่งแรกที่คุณต้องทำคือดาวน์โหลด และติดตั้งแอปพลิเคชัน มีสองวิธีในการรับ Power BI Desktop:

* [รับ Power BI Desktop จาก Windows Store](https://aka.ms/pbidesktopstore)
* [ดาวน์โหลด Power BI Desktop จากเว็บ](https://docs.microsoft.com/power-bi/desktop-get-the-desktop#download-power-bi-desktop-directly)

