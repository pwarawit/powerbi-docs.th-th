---
title: สร้างแดชบอร์ด Power BI จากรายงาน
description: สร้างแดชบอร์ด Power BI จากรายงาน
author: maggiesMSFT
manager: kfile
ms.reviewer: ''
featuredvideoid: ''
ms.service: powerbi
ms.subservice: powerbi-service
ms.topic: conceptual
ms.date: 07/17/2019
ms.author: maggies
ms.openlocfilehash: b50d247f54cfe2af4cefbd14b9528b1dfa263acf
ms.sourcegitcommit: bc688fab9288ab68eaa9f54b9b59cacfdf47aa2e
ms.translationtype: HT
ms.contentlocale: th-TH
ms.lasthandoff: 07/30/2019
ms.locfileid: "68624220"
---
# <a name="create-a-power-bi-dashboard-from-a-report"></a>สร้างแดชบอร์ด Power BI จากรายงาน
คุณได้อ่าน[บทนำเกี่ยวกับแดชบอร์ดใน Power BI](service-dashboards.md) แล้วและตอนนี้ คุณต้องการสร้างของคุณเอง มีหลายวิธีในการสร้างแดชบอร์ด ตัวอย่างเช่น คุณสามารถสร้างจากรายงาน จาก scratch จากชุดข้อมูล หรือโดยการทำซ้ำแดชบอร์ดที่มีอยู่แล้ว  

เนื่องจากในช่วงแรกที่คุณเริ่มใช้งานอาจดูยุ่งยากมาก ดังนั้นเราจะเริ่มต้นโดยการสร้างแดชบอร์ดที่ง่าย และรวดเร็วซึ่งปักหมุดการแสดงภาพจากรายงานที่มีการทำขึ้นแล้ว 

หลังจากเสร็จสิ้นแนวทางการเริ่มต้นใช้งาน คุณจะเข้าใจเรื่องต่อไปนี้เป็นอย่างดี:
- ความสัมพันธ์ระหว่างแดชบอร์ดและรายงาน
- วิธีการเปิดมุมมองการแก้ไขในตัวแก้ไขรายงาน
- วิธีการปักหมุดไทล์ 
- วิธีการนำทางระหว่างแดชบอร์ดและรายงาน 

## <a name="who-can-create-a-dashboard"></a>ใครบ้างที่สามารถสร้างแดชบอร์ดได้?
ความสามารถในการสร้างแดชบอร์ดถือเป็นคุณลักษณะสำหรับ*ผู้สร้าง* และจำเป็นต้องมีสิทธิ์ในการแก้ไขในรายงาน สิทธิ์ในการแก้ไขจะพร้อมใช้งานสำหรับผู้สร้างรายงานและผู้ร่วมงานที่ผู้สร้างให้สิทธิ์ในการเข้าถึง ตัวอย่างเช่น ถ้าเดวิดต้องสร้างรายงานในพื้นที่งาน ABC จากนั้นเพิ่มคุณเข้าไปเป็นสมาชิกของพื้นที่ทำงานนั้น ทั้งเดวิดและคุณจะมีสิทธิ์ในการแก้ไขรายงานนั้น ในทางกลับกัน ถ้ามีการแชร์รายงานกับคุณโดยตรงหรือเป็นส่วนหนึ่งของ[แอปฯ Power BI](service-create-distribute-apps.md) (คุณกำลัง*ใช้*รายงาน) คุณจะไม่สามารถปักหมุดไทล์ไปยังแดชบอร์ดได้
 
![แดชบอร์ด](media/service-dashboard-create/power-bi-completed-dashboard-small.png)

> [!NOTE] 
> แดชบอร์ดเป็นคุณลักษณะของบริการ Power BI ไม่ใช่ Power BI Desktop ถึงแม้ว่าคุณจะไม่สามารถสร้างแดชบอร์ดใน Power BI สำหรับมือถือได้ แต่สามารถ[ดูและแชร์](consumer/mobile/mobile-apps-view-dashboard.md)บนมือถือได้
>
> 

## <a name="video-create-a-dashboard-by-pinning-visuals-and-images-from-a-report"></a>วิดีโอ: สร้างแดชบอร์ดโดยการปักหมุดภาพและรูปภาพจากรายงานหนึ่ง
ดู Amanda สร้างแดชบอร์ดใหม่โดยการปักหมุดไปที่การแสดงภาพจากรายงาน จากนั้นให้ทำตามขั้นตอนใน [นำเข้าชุดข้อมูลพร้อมรายงาน](#import-a-dataset-with-a-report) เพื่อลองด้วยตนเองโดยใช้ตัวอย่างการวิเคราะห์การจัดซื้อ
    

<iframe width="560" height="315" src="https://www.youtube.com/embed/lJKgWnvl6bQ" frameborder="0" allowfullscreen></iframe>

## <a name="import-a-dataset-with-a-report"></a>นำเข้าชุดข้อมูลที่มีรายงาน
เราจะนำเข้าหนึ่งชุดข้อมูลตัวอย่าง Power BI และใช้ในการสร้างแดชบอร์ดใหม่ของเรา ตัวอย่างที่เราจะใช้คือสมุดงาน Excel ที่มีแผ่นงาน PowerView สองแผ่น เมื่อ Power BI นำเข้าสมุดงาน โปรแกรมจะเพิ่มชุดข้อมูลและรายงานไปยังพื้นที่ทำงานของคุณ จากนั้น รายงานจะถูกสร้างขึ้นจากแผ่นงาน PowerView โดยอัตโนมัติ

1. ดาวน์โหลด[ไฟล์ Excel](http://go.microsoft.com/fwlink/?LinkId=529784) ตัวอย่างการวิเคราะห์การจัดซื้อ เราขอแนะนำให้บันทึกไฟล์ใน OneDrive for Business ของคุณ
2. บริการ Power BI ในเบราว์เซอร์ของคุณ (app.powerbi.com)
3. จากแผงนำทางด้านซ้าย เลือก **พื้นที่ทำงานของฉัน** จากนั้นเลือก **รับข้อมูล**

    ![บานหน้าต่างนำทางด้านซ้าย](media/service-dashboard-create/power-bi-get-data3.png)
5. เลือก**ไฟล์**

   ![รับไฟล์](media/service-dashboard-create/power-bi-select-files.png)
6. นำทางไปยังตำแหน่งที่คุณบันทึกไฟล์ Excel สำหรับตัวอย่างการวิเคราะห์การจัดซื้อ เลือกไฟล์ดังกล่าว จากนั้นเลือก**เชื่อมต่อ**

   ![เชื่อมต่อกับไฟล์](media/service-dashboard-create/power-bi-connectnew.png)
7. สำหรับการดำเนินการนี้ เลือก**นำเข้า**

    ![หน้าต่าง OneDrive for Business](media/service-dashboard-create/power-bi-import.png)
8. เมื่อข้อความแสดงความสำเร็จปรากฏขึ้น เลือก **x** เพื่อยกเลิก

   ![ข้อความแสดงความสำเร็จ](media/service-dashboard-create/power-bi-view-datasetnew.png)

### <a name="open-the-report-and-pin-tiles-to-your-dashboard"></a>เปิดรายงานและปักหมุดไทล์ไปยังแดชบอร์ดของคุณ
1. ในพื้นที่ทำงานเดียวกัน เลือกแท็บ **รายงาน** จากนั้นเลือก **ตัวอย่างการวิเคราะห์การจัดซื้อ** เพื่อเปิดรายงาน

    ![แท็บรายงาน](media/service-dashboard-create/power-bi-reports.png) รายงานเปิดขึ้นในมุมมองการอ่าน โปรดสังเกตว่ามีสองแถบที่ด้านล่าง: **การวิเคราะห์ส่วนลด** และ **ภาพรวมการใช้จ่าย** แต่ละแถบจะแสดงหน้าของรายงานนั้น ๆ

2. เลือก**แก้ไขรายงาน**เพื่อเปิดรายงานในมุมมองการแก้ไข

    ![รายงานในมุมมองการอ่าน](media/service-dashboard-create/power-bi-reading-view.png)
3. เลื่อนไปเหนือการแสดงภาพเพื่อดูตัวเลือกที่พร้อมใช้งาน เมื่อต้องการเพิ่มการแสดงภาพลงในแดชบอร์ด เลือกไอคอนเข็มหมุด ![ปักหมุดไอคอน](media/service-dashboard-create/power-bi-pin-icon.png).

    ![เลื่อนไปเหนือไทล์](media/service-dashboard-create/power-bi-hover.png)
4. เนื่องจากเรากำลังสร้างแดชบอร์ดใหม่ ให้เลือกตัวเลือกสำหรับ**แดชบอร์ดใหม่**และตั้งชื่อ

    ![ปักหมุดกล่องข้อความแดชบอร์ด](media/service-dashboard-create/power-bi-pin-tile.png)
5. เมื่อคุณเลือก**Pin**, Power BI สร้างแดชบอร์ดใหม่ในพื้นที่ทำงานปัจจุบัน หลังจากข้อความ **ปักหมุดไปยังแดชบอร์ด**ปรากฏขึ้น ให้เลือก**ไปยังแดชบอร์ด** หากมีข้อความปรากฏขึ้นให้บันทึกรายงาน เลือก**บันทึก**

    ![ข้อความแสดงความสำเร็จ](media/service-dashboard-create/power-bi-pin-success.png)

    Power BI เปิดแดชบอร์ดใหม่ ซึ่งมีหนึ่งไทล์: การแสดงภาพที่คุณเพิ่งปักหมุด

   ![แดชบอร์ดที่มีหนึ่งไทล์](media/service-dashboard-create/power-bi-pinned.png)
7. เลือกไทล์ดังกล่าวเพื่อต้องกลับไปยังรายงาน ปักหมุดไทล์เพิ่มเติมไปยังแดชบอร์ดใหม่ เมื่อหน้าต่าง**ปักหมุดลงในแดชบอร์ด**แสดงขึ้นมา ให้เลือก**แดชบอร์ดที่มีอยู่**  

   ![ปักหมุดกล่องข้อความแดชบอร์ด](media/service-dashboard-create/power-bi-existing-dashboard.png)

## <a name="pin-an-entire-report-page-to-the-dashboard"></a>ปักหมุดทั้งหน้ารายงานไปยังแดชบอร์ด
แทนที่จะเป็นการปักหมุดไปยังทีละภาพ คุณสามารถ[ปักหมุดทั้งหน้ารายงานเป็น*ไทล์สด*](service-dashboard-pin-live-tile-from-report.md)ได้ ลองทำดูกัน

1. ในตัวแก้ไขรายงาน เลือกแถบ **ภาพรวมการใช้จ่าย** เพื่อเปิดหน้าที่สอง ของรายงานขึ้น

   ![แถบรายงาน](media/service-dashboard-create/power-bi-page-tab.png)

2. เราต้องการการแสดงผลด้วยภาพทั้งหมดในรายงานบนแดชบอร์ดของคุณ ที่มุมขวาบนของแถบเมนู เลือก**ปักหมุดหน้ารายงานสด** ที่แดชบอร์ด ระบบจะอัปเดทไทล์หน้ารายงานสดทุกครั้งที่มีการรีเฟรชหน้าดังกล่าว

   ![มุมบนขวาของตัวแก้ไขรายงาน](media/service-dashboard-create/power-bi-pin-live.png)

3. เมื่อหน้าต่าง**ปักหมุดลงในแดชบอร์ด**ปรากฎขึ้นมา ให้เลือก**แดชบอร์ดที่มีอยู่**

   ![ปักหมุดกล่องข้อความแดชบอร์ด](media/service-dashboard-create/power-bi-pin-live2.png)

4. หลังจากข้อความแสดงความ สำเร็จ ปรากฏขึ้น เลือก**ไปยังแดชบอร์ด** ตรงจุดนี้คุุณจะเห็นไทล์ที่คุณได้ปักหมุดไทล์จากรายงาน ในตัวอย่างด้านล่าง เราได้ปักหมุดไทล์สองแผ่นจากหน้าหนึ่งของรายงานและหนึ่ง ไทล์รายงานสดที่อยู่บนหน้าสองของรายงาน

   ![แดชบอร์ด](media/service-dashboard-create/power-bi-dashboard.png)

## <a name="next-steps"></a>ขั้นตอนถัดไป
ยินดีด้วย คุณได้สร้างแดชบอร์ดแรกของคุณแล้ว! ตอนนี้คุณมีแดชบอร์ดหนึ่งอันแล้ว มีสิ่งต่าง ๆ มากมายที่คุณสามารถทำได้บนแดชบอร์ดของคุณ ทำตามหนึ่งในบทความที่แนะนำด้านล่างหรือเริ่มต้นสำรวจด้วยตัวคุณเอง: 

* [ปรับขนาดและย้ายไทล์](service-dashboard-edit-tile.md)
* [ทั้งหมดเกี่ยวกับไทล์แดชบอร์ด](service-dashboard-tiles.md)
* [แชร์แดชบอร์ดของคุณโดยการสร้างแอปฯ](service-create-workspaces.md)
* [Power BI - แนวคิดพื้นฐาน](service-basic-concepts.md)
* [เคล็ดลับสำหรับการออกแบบแดชบอร์ด ที่ยอดเยี่ยม](service-dashboards-design-tips.md)

มีคำถามเพิ่มเติมหรือไม่? [ลองไปที่ชุมชน Power BI](http://community.powerbi.com/)
