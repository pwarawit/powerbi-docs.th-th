---
title: Power BI คืออะไร
description: ภาพรวมของ Power BI และส่วนต่าง ๆ ทำงานด้วยกันอย่างไร - Power BI Desktop, บริการของ Power BI, Power BI สำหรับอุปกรณ์เคลื่อนที่, เซิร์ฟเวอร์รายงาน, Power BI Embedded
author: maggiesMSFT
manager: kfile
ms.service: powerbi
ms.subservice: powerbi-service
ms.topic: overview
ms.date: 02/07/2019
ms.author: maggies
LocalizationGroup: Get started
ms.openlocfilehash: b1efe45d52b5a7a18a86407b41e8af287d3c8260
ms.sourcegitcommit: b717118c44499c8fd8f57534a275f2f78aacc0f1
ms.translationtype: HT
ms.contentlocale: th-TH
ms.lasthandoff: 02/09/2019
ms.locfileid: "55971659"
---
# <a name="what-is-power-bi"></a>Power BI คืออะไร
**Power BI** คือคอลเลกชันของบริการซอฟต์แวร์ แอป และตัวเชื่อมต่อที่ทำงานร่วมกันเพื่อเปลี่ยนแหล่งข้อมูลที่ไม่เกี่ยวข้องของคุณให้เป็นข้อมูลเชิงลึกที่สอดคล้องกัน แสดงข้อมูลได้ และโต้ตอบได้ ข้อมูลของคุณอาจเป็นสเปรดชีต Excel หรือคอลเลกชันของระบบ Cloud และคลังข้อมูลแบบไฮบริดภายในองค์กร **Power BI** ช่วยให้คุณเชื่อมต่อกับแหล่งข้อมูลของคุณ แสดงภาพ และค้นพบเรื่องสำคัญ รวมถึงแชร์สิ่งเหล่านั้นกับบุคคลหรือทุกคนที่คุณต้องการได้อย่างง่ายดาย

![ไดอะแกรมแสดงแหล่งการป้อนข้อมูลสำหรับ Power BI](media/power-bi-overview/power-bi-input-new.png)

**Power BI** สามารถใช้งานได้ง่ายและสะดวก – สามารถสร้างข้อมูลเชิงลึกด่วนจากสเปรดชีต Excel หรือฐานข้อมูลในเครื่อง แต่ **Power BI** ยังทนทานและเป็นเครื่องมือระดับองค์กร พร้อมสำหรับการวางรูปแบบพิเศษและการวิเคราะห์แบบเรียลไทม์ เช่นเดียวกับการพัฒนาที่กำหนดเอง ดังนั้นจึงสามารถเป็นเครื่องมือรายงานและการแสดงผลด้วยภาพส่วนบุคคลของคุณได้ นอกจากนี้ยังสามารถทำหน้าที่เป็นกลไกการวิเคราะห์และการตัดสินใจสำหรับกลุ่มโครงการ แผนก หรือบริษัททั้งหมดได้อีกด้วย

## <a name="the-parts-of-power-bi"></a>ส่วนต่างๆ ของ Power BI
Power BI ประกอบด้วยแอปพลิเคชันบนเดสก์ท็อป Windows ที่เรียกว่า **Power BI Desktop** และบริการ SaaS (*Software as a Service*) ออนไลน์ที่เรียกว่า **บริการ Power BI** รวมถึง **แอปสำหรับอุปกรณ์เคลื่อนที่** ของ Power BI สำหรับ Windows และอุปกรณ์ iOS และ Android

![Power BI Desktop, บริการ, อุปกรณ์เคลื่อนที่](media/power-bi-overview/power-bi-blocks.png)

องค์ประกอบทั้งสามเหล่านี้ อันได้แก่ **Pwer BI Desktop** **บริการ** และ **แอปสำหรับอุปกรณ์เคลื่อนที่** ได้รับการออกแบบมาเพื่อช่วยผู้ใช้ในการสร้าง แชร์ และใช้ข้อมูลเชิงลึกทางธุรกิจด้วยวิธีหรือบทบาทที่ผู้ใช้ต้องการได้อย่างมีประสิทธิภาพสูงสุด

ส่วน **เซิร์ฟเวอร์รายงาน Power BI** ซึ่งเป็นองค์ประกอบที่สี่จะช่วยให้คุณเผยแพร่รายงาน Power BI ไปยังเซิร์ฟเวอร์รายงานภายในองค์กรหลังจากสร้างขึ้นมาใน Power BI Desktop เรียนรู้เพิ่มเติมเกี่ยวกับ [Power BI Report Server](#on-premises-reporting-with-power-bi-report-server)

## <a name="how-power-bi-matches-your-role"></a>Power BI เหมาะสมกับบทบาทของคุณอย่างไร
วิธีที่คุณใช้ Power BI อาจขึ้นอยู่กับบทบาทของคุณในโครงการหรือในทีม และผู้อื่น ในบทบาทอื่น อาจใช้ Power BI แตกต่างกันไป ซึ่งเป็นสิ่งที่สามารถทำได้

ตัวอย่างเช่น คุณอาจใช้ **บริการของ Power BI** เป็นหลัก แต่เพื่อนร่วมงานที่ทำงานกับตัวเลขและสร้างรายงานทางธุรกิจอาจใช้งาน **Power BI Desktop** เพื่อสร้างรายงาน จากนั้นเผยแพร่รายงานเหล่านั้นไปยังบริการของ Power BI ซึ่งเป็นที่ที่คุณสามารถดูได้ และเพื่อนร่วมงานคนอื่นๆ ในแผนกการขายอาจใช้แอป Power BI บนโทรศัพท์เพื่อตรวจดูความคืบหน้าของโควต้าการขาย และดูรายละเอียดลูกค้าเป้าหมาย

ถ้าคุณเป็นนักพัฒนา คุณอาจใช้ Power BI API เพื่อพุชข้อมูลลงในชุดข้อมูล หรือเพื่อฝังแดชบอร์ดและรายงานลงในแอปพลิเคชันแบบกำหนดเองของคุณ มีแนวคิดสำหรับวิชวลใหม่หรือไม่ ลองสร้างด้วยตัวคุณเอง แล้วแชร์กับผู้อื่น  

คุณยังอาจใช้แต่ละองค์ประกอบของ **Power BI** ในช่วงเวลาที่ต่างกัน โดยขึ้นอยู่กับสิ่งที่คุณต้องการทำหรือบทบาทของคุณในโครงการที่มี

บางทีคุณใช้ **Power BI Desktop** เพื่อสร้างรายงานสำหรับทีมของคุณเองเกี่ยวกับสถิติการมีส่วนร่วมของลูกค้า บางทีคุณยังดูสินค้าคงคลังและความคืบหน้าการผลิตในแดชบอร์ดแบบเรียลไทม์ในบริการ วิธีที่คุณใช้ Power BI สามารถยึดตามลักษณะหรือบริการของ Power BI ซึ่งเป็นเครื่องมือที่ดีที่สุดสำหรับสถานการณ์ของคุณ เนื่องจากแต่ละส่วนของ Power BI พร้อมให้บริการแก่คุณ จึงเป็นเหตุผลที่ผลิตภัณฑ์ Power BI มีความยืดหยุ่นและน่าสนใจ

สำรวจเอกสารประกอบที่เหมาะสมกับบทบาทของคุณ:
- Power BI สำหรับ [***นักออกแบบ***](desktop-what-is-desktop.md)
- Power BI สำหรับ [***ผู้บริโภค***](consumer/end-user-consumer.md)
- Power BI สำหรับ [***นักพัฒนา***](developer/what-can-you-do.md)
- Power BI สำหรับ [***ผู้ดูแลระบบ***](service-admin-administering-power-bi-in-your-organization.md)

## <a name="the-flow-of-work-in-power-bi"></a>ลำดับการทำงานใน Power BI
ลำดับการทำงานทั่วไปใน Power BI เริ่มจากการเชื่อมต่อกับแหล่งข้อมูล และสร้างรายงานใน **Power BI Desktop** จากนั้นคุณจึงเผยแพร่รายงานนั้นจาก **Power BI Desktop** ไปยัง **บริการของ Power BI** และแชร์เพื่อให้ผู้ใช้ปลายทางใน **บริการ** และ **อุปกรณ์เคลื่อนที่** สามารถดู และโต้ตอบกับรายงานได้
เวิร์กโฟลว์นี้เป็นปกติ และแสดงวิธีการทำงานขององค์ประกอบหลักทั้งสามของ Power BI

นี่คือ [การเปรียบเทียบของ Power BI Desktop และบริการของ Power BI](service-service-vs-desktop.md) โดยละเอียด

แต่ถ้าคุณยังไม่พร้อมที่จะย้ายไปยังคลาวด์ และต้องการเก็บรายงานของคุณหลังไฟร์วอลล์ขององค์กร  ลองอ่านต่อไป

## <a name="on-premises-reporting-with-power-bi-report-server"></a>การรายงานในองค์กรด้วยเซิร์ฟเวอร์รายงาน Power BI
สร้าง ปรับใช้ และจัดการ Power BI รายงานระยะไกล และภายในองค์กรกับช่วงของเตรียมพร้อมสำหรับการใช้เครื่องมือและบริการที่มีเซิร์ฟเวอร์รายงาน Power BI

![ไดอะแกรมสำหรับภายในองค์กร](media/power-bi-overview/power-bi-report-server2.png)

เซิร์ฟเวอร์รายงาน Power BI เป็นโซลูชันที่คุณปรับใช้หลังไฟร์วอลล์ของคุณ และจัดส่งรายงานของคุณไปยังผู้ใช้ที่ถูกต้อง ด้วยวิธีต่าง ๆ ไม่ว่าจะดูในเว็บเบราว์เซอร์ บนอุปกรณ์เคลื่อนที่ หรือทางอีเมล และเนื่องจากเซิร์ฟเวอร์รายงาน Power BI เข้ากันได้กับ Power BI ในระบบคลาวด์ คุณสามารถย้ายไปยังคลาวด์เมื่อคุณพร้อม 

เรียนรู้เพิ่มเติมเกี่ยวกับ [Power BI Report Server](report-server/get-started.md)

## <a name="next-steps"></a>ขั้นตอนถัดไป
[ลงชื่อเข้าใช้ รับข้อมูล และเรียนรู้วิธีใช้บริการของ Power BI](service-the-new-power-bi-experience.md)   
[บทช่วยสอน: เริ่มต้นใช้งานกับบริการของ Power BI](service-get-started.md)
[เริ่มต้นใช้งานด่วน: เชื่อมต่อกับข้อมูลใน Power BI Desktop](desktop-quickstart-connect-to-data.md)