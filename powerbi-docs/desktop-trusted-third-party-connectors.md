---
title: ตัวเชื่อมต่อบุคคลที่สามที่เชื่อถือได้ใน Power BI
description: วิธีการเชื่อถือตัวเชื่อมต่อบุคคลที่สามที่ลงนามแล้วใน Power BI
author: cpopell
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 04/3/2019
ms.author: gepopell
LocalizationGroup: Connect to data
ms.openlocfilehash: ac3f795d6a80d5f143daf68436f41f5771b3c2bb
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: th-TH
ms.lasthandoff: 11/09/2019
ms.locfileid: "73876160"
---
# <a name="trusting-third-party-connectors"></a>ตัวเชื่อมต่อบุคคลที่สามที่เชื่อถือได้

## <a name="why-do-you-need-trusted-third-party-connectors"></a>เพราะเหตุใดคุณจึงต้องการตัวเชื่อมต่อบุคคลที่สามที่เชื่อถือได้?

ใน Power BI โดยทั่วไปเราขอแนะนำให้รักษาระดับ 'การรักษาความปลอดภัยของส่วนขยายข้อมูล' ของคุณให้อยู่ในระดับที่สูงขึ้น ซึ่งจะช่วยป้องกันการโหลดรหัสที่ไม่ผ่านการรับรองจาก Microsoft อย่างไรก็ตามอาจมีหลายกรณีที่คุณต้องการโหลดตัวเชื่อมต่อเฉพาะ - ตัวเชื่อมต่อที่คุณเขียนขึ้น หรือที่ให้ไว้กับคุณโดยที่ปรึกษาหรือผู้จำหน่ายนอกเหนือจากเส้นทางการรับรองของ Microsoft

นักพัฒนาตัวเชื่อมต่อที่กำหนดสามารถลงนามด้วยใบรับรอง และให้ข้อมูลที่คุณต้องการเพื่อโหลดตัวเชื่อมต่ออย่างปลอดภัยโดยไม่ลดระดับการตั้งค่าความปลอดภัยของคุณ

ถ้าคุณต้องการทราบข้อมูลเพิ่มเติมเกี่ยวกับการตั้งค่าความปลอดภัย คุณสามารถอ่านข้อมูลเพิ่มเติมได้ [ที่นี่](https://docs.microsoft.com/power-bi/desktop-connector-extensibility)

## <a name="using-the-registry-to-trust-third-party-connectors"></a>ใช้รีจิสตรีเพื่อเชื่อถือตัวเชื่อมต่อบุคคลที่สาม

การเชื่อถือตัวเชื่อมต่อบุคคลที่สามใน Power BI ทำได้โดยการระบุรหัสประจำตัวของใบรับรองที่คุณต้องการเชื่อถือในค่ารีจิสตรีที่ระบุ หากรหัสประจำตัวนี้ตรงกับรหัสประจำตัวของใบรับรองในตัวเชื่อมต่อที่คุณต้องการโหลด คุณจะสามารถโหลดตัวเชื่อมต่อได้ในระดับความปลอดภัย 'แนะนำ' ของ Power BI 

เส้นทางรีจิสทรีคือ HKEY_LOCAL_MACHINE\Software\Policies\Microsoft\Power BI Desktop ตรวจสอบให้แน่ใจว่ามีเส้นทางอยู่แล้ว หรือสร้างเส้นทางขึ้นมา เราเลือกตำแหน่งที่ตั้งนี้เนื่องจากมีการควบคุมจากนโยบายด้าน IT เป็นหลัก รวมถึงต้องมีการเข้าถึงการจัดการเครื่องภายในเพื่อแก้ไขด้วย 

![รีจิสทรีของ Power BI Desktop ที่ไม่มีการตั้งค่าคีย์ของบุคคลที่สามที่เชื่อถือได้](media/desktop-trusted-third-party-connectors/desktoptrustedthird1.png)

เพิ่มค่าใหม่ภายใต้เส้นทางที่ระบุไว้ด้านบน ชนิดควรเป็น “ค่าหลายสตริง” (REG_MULTI_SZ) และควรเรียกว่า “TrustedCertificateThumbprints” 

![รีจิสทรีของ Power BI Desktop ที่มีรายการสำหรับตัวเชื่อมต่อบุคคลที่สามที่เชื่อถือได้ แต่ไม่มีคีย์](media/desktop-trusted-third-party-connectors/desktoptrustedthird2.png)

เพิ่มรหัสประจำตัวของใบรับรองที่คุณต้องการเชื่อถือ คุณสามารถเพิ่มใบรับรองหลายใบโดยใช้ “\0” เป็นตัวคั่น หรือในตัวแก้ไขรีจิสทรีให้คลิกขวา -> แก้ไขและใส่รหัสประจำตัวแต่ละรายการในบรรทัดใหม่ ตัวอย่างรหัสประจำตัวนำมาจากใบรับรองแบบลงนามด้วยตนเอง 

 ![รีจิสทรีของ Power BI Desktop ที่มีการตั้งค่าคีย์ของบุคคลที่สามที่เชื่อถือได้](media/desktop-trusted-third-party-connectors/desktoptrustedthird3.png)

ถ้าคุณทำตามคำแนะนำอย่างถูกต้องและได้รับรหัสประจำตัวที่เหมาะสมโดยนักพัฒนาของคุณ ตอนนี้คุณควรจะสามารถเชื่อมั่นในตัวเชื่อมต่อที่ลงนามด้วยใบรับรองที่เกี่ยวข้องได้อย่างปลอดภัย

## <a name="how-to-sign-connectors"></a>วิธีการลงนามตัวเชื่อมต่อ

ถ้าคุณมีตัวเชื่อมต่อที่คุณหรือนักพัฒนาจำเป็นต้องลงนาม คุณสามารถอ่านได้ในเอกสาร Power Query [ที่นี่](https://docs.microsoft.com/power-query/handlingconnectorsigning)
