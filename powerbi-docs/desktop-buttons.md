---
title: ใช้ปุ่มใน Power BI
description: คุณสามารถเพิ่มปุ่มต่าง ๆ ในรายงาน Power BI ที่ทำให้รายงานของคุณมีลักษณะเหมือนกับแอป และเพิ่มการมีส่วนร่วมกับผู้ใช้ในเชิงลึกมากขึ้น
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 03/12/2020
ms.author: maggies
LocalizationGroup: Create reports
ms.openlocfilehash: c703a4b67b642af5199413e80ff1e140905a2338
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: th-TH
ms.lasthandoff: 05/05/2020
ms.locfileid: "81439836"
---
# <a name="use-buttons-in-power-bi"></a>ใช้ปุ่มใน Power BI
การใช้**ปุ่ม**ใน Power BI ช่วยให้คุณสร้างรายงานที่ทำงานคล้ายกับแอป สร้างสภาพแวดล้อมที่น่าสนใจแก่ผู้ใช้ ให้ผู้ใช้สามารถโฮเวอร์ คลิก และโต้ตอบกับเนื้อหา Power BI คุณสามารถเพิ่มปุ่มไปยังรายงานใน **Power BI Desktop** และใน**บริการของ Power BI** ได้ เมื่อคุณแชร์รายงานของคุณในบริการ Power BI ปุ่มเหล่านั้นจะช่วยสร้างประสบการณ์การใช้งานที่เหมือนกับแอปให้แก่ผู้ใช้ของคุณ

![ปุ่มใน Power BI](media/desktop-buttons/power-bi-buttons.png)

## <a name="create-buttons-in-reports"></a>สร้างปุ่มต่าง ๆ ในรายงาน

### <a name="create-a-button-in-power-bi-desktop"></a>สร้างปุ่มใน Power BI Desktop

หากต้องการสร้างปุ่มในรายงานของ **Power BI Desktop** ให้ไปที่ชุดแถบเครื่องมือ **แทรก** แล้วเลือก **ปุ่ม** และเมนูแบบหล่นลงจะปรากฏขึ้น ซึ่งคุณสามารถเลือกปุ่มที่คุณต้องการจากตัวเลือกต่าง ๆ ตามที่แสดงในรูปภาพต่อไปนี้ 

![เพิ่มตัวควบคุมแบบปุ่มใน Power BI Desktop](media/desktop-buttons/power-bi-button-dropdown.png)

### <a name="create-a-button-in-the-power-bi-service"></a>สร้างปุ่มในบริการ Power BI

หากต้องการสร้างปุ่มใน**บริการของ Power BI** ให้เปิดรายงานในมุมมองการแก้ไข เลือก **ปุ่ม** ในแถบเมนูด้านบนและเมนูแบบหล่นลงจะปรากฏขึ้น ซึ่งคุณสามารถเลือกปุ่มที่คุณต้องการจากตัวเลือกต่าง ๆ ตามที่แสดงในรูปภาพต่อไปนี้ 

![เพิ่มการควบคุมปุ่มใน Power BI Desktop](media/desktop-buttons/power-bi-button-service-dropdown.png)

## <a name="customize-a-button"></a>ปรับแต่งปุ่ม

ไม่ว่าคุณจะสร้างปุ่มใน Power BI Desktop หรือบริการ Power BI กระบวนการในส่วนที่เหลือนั้นเหมือนกัน เมื่อคุณเลือกปุ่มบนพื้นที่รายงาน บานหน้าต่าง **การแสดงภาพ** จะแสดงวิธีการหลายแบบที่คุณสามารถปรับแต่งปุ่มตามความต้องการของคุณได้ ตัวอย่างเช่น คุณสามารถเปิดหรือปิด **ข้อความปุ่ม** โดยการสลับแถบเลื่อนในการ์ดนั้นบนบานหน้าต่าง**การแสดงภาพ** คุณยังสามารถเปลี่ยนไอคอนของปุ่ม สีพื้นของปุ่ม ชื่อปุ่ม และการดำเนินการที่จะเกิดขึ้นเมื่อผู้ใช้เลือกปุ่มในรายงาน รวมไปถึงคุณสมบัติอื่น ๆ ได้

![จัดรูปแบบปุ่มในรายงาน Power BI](media/desktop-buttons/power-bi-button-properties.png)

## <a name="set-button-properties-when-idle-hovered-over-or-selected"></a>ตั้งค่าคุณสมบัติของปุ่มเมื่ออยู่เฉย ๆ เมื่อโฮเวอร์เหนือ หรือถูกเลือก

ปุ่มใน Power BI มีสามสถานะ: สถานะเริ่มต้น (ลักษณะที่ปรากฏเมื่อไม่ตัวชี้โฮเวอร์เหนือปุ่ม หรือถูกเลือก), เมื่อตัวชี้มาโฮเวอร์เหนือปุ่ม หรือเมื่อปุ่มถูกเลือก (มักจะเรียกว่าถูก*คลิก*) การ์ดจำนวนมากในบานหน้าต่าง**การจัดรูปแบบการแสดงข้อมูล** สามารถแก้ไขแยกตามสถานะทั้งสามนี้ ช่วยให้มีความยืดหยุ่นในการกำหนดปุ่มของคุณได้

การ์ดต่อไปนี้ในบานหน้าต่าง**การจัดรูปแบบการแสดงข้อมูล** ให้คุณปรับรูปแบบหรือลักษณะการทำงานของปุ่มที่ตามสถานะทั้งสามของมัน:

* ข้อความบนปุ่ม
* ไอคอน
* เค้าร่าง
* เติม

วิธีเลือกว่าจะแสดงปุ่มในแต่ละสถานะอย่างไร ให้ขยายการ์ดหนึ่งในนั้น แล้วเลือกรายการแบบหล่นลงที่ปรากฏด้านบนของการ์ด ในรูปต่อไปนี้ คุณเห็นการ์ด**ไอคอน**ขยายออก โดยมีเมนูแบบหล่นลงที่เลือกไว้เพื่อแสดงสถานะสามรูปแบบ:

![สถานะของปุ่มสามรูปแบบในรายงาน Power BI](media/desktop-buttons/power-bi-button-format.png)


## <a name="select-the-action-for-a-button"></a>เลือกการกระทำสำหรับปุ่ม

คุณสามารถเลือกว่าจะดำเนินการอย่างไร เมื่อผู้ใช้เลือกปุ่มใน Power BI คุณสามารถเข้าถึงตัวเลือกสำหรับการกระทำของปุ่ม จากการ์ด**การกระทำ** ในบานหน้าต่าง**การจัดรูปแบบการแสดงข้อมูล**ได้

![การกระทำสำหรับปุ่มใน Power BI](media/desktop-buttons/power-bi-button-action.png)

ต่อไปนี้คือตัวเลือกสำหรับการดำเนินการของปุ่ม

- **ย้อนกลับ** จะส่งผู้ใช้กลับไปยังหน้ารายงานก่อนหน้านี้ ซึ่งมีประโยชน์สำหรับหน้าการเข้าถึงรายละเอียด
- **บุ๊กมาร์ก** จะแสดงหน้ารายงานที่เชื่อมโยงกับบุ๊กมาร์กซึ่งกำหนดไว้สำหรับรายงานปัจจุบัน เรียนรู้เพิ่มเติมเกี่ยวกับ[บุ๊กมาร์กใน Power BI](desktop-bookmarks.md) 
- **เข้าถึงรายละเอียด (ตัวอย่าง)** จะนำทางผู้ใช้ไปยังหน้าการเข้าถึงรายละเอียดที่กรองตามการเลือกของผู้ใช้ โดยไม่ต้องใช้บุ๊กมาร์ก เรียนรู้เพิ่มเติมเกี่ยวกับ[ปุ่มการเข้าถึงรายละเอียดในรายงาน](desktop-drill-through-buttons.md)
- **การนำทางไปยังหน้า** จะนำทางผู้ใช้ไปยังหน้าต่าง ๆ ภายในรายงาน โดยไม่ต้องใช้บุ๊กมาร์กเช่นกัน ดูรายละอียดที่ [สร้างการนำทางไปยังหน้า](#create-page-navigation) ในบทความนี้
- **ถามตอบ** จะเปิดหน้าต่าง **Q&A Explorer** 

ปุ่มบางปุ่มมีการดำเนินการตามค่าเริ่มต้นที่เลือกไว้โดยอัตโนมัติแล้ว ตัวอย่างเช่น ปุ่มชนิด**ถามตอบ** จะเลือก**ถามตอบ**เป็นค่าเริ่มต้นของการกระทำ คุณสามารถเรียนรู้เพิ่มเติมเกี่ยวกับ **Q&A Explorer** ได้โดยศึกษาจาก[บล็อกโพสต์นี้](https://powerbi.microsoft.com/blog/power-bi-desktop-april-2018-feature-summary/#Q&AExplorer)

คุณสามารถลองหรือทดสอบปุ่มที่คุณสร้างในรายงาน โดย *CTRL + คลิก* บนปุ่มคุณต้องการใช้ 

### <a name="create-page-navigation"></a>สร้างการนำทางไปยังหน้า

ด้วยประเภท**การดำเนินการ**ใน**การนำทางไปยังหน้า** คุณสามารถสร้างประสบการณ์การนำทางที่ครบถ้วนได้โดยไม่ต้องบันทึกหรือจัดการบุ๊กมาร์กใด ๆ เลย

หากต้องการตั้งค่าปุ่มการนำทางไปยังหน้า ให้สร้างปุ่ม**การนำทางไปยังหน้า**เป็นประเภทการดำเนินการ และเลือกหน้า**ปลายทาง**

![การดำเนินการในการนำทางไปยังหน้า](media/desktop-buttons/power-bi-page-navigation.png)

คุณสามารถสร้างบานหน้าต่างการนำทางแบบกำหนดเองได้อย่างรวดเร็ว คุณสามารถหลีกเลี่ยงการแก้ไขและการจัดการบุ๊กมาร์กได้ หากคุณต้องการเปลี่ยนหน้าที่จะแสดงในบานหน้าต่างการนำทางของคุณ

![สร้างหน้าการนำทาง](media/desktop-buttons/power-bi-build-navigation-pane.png)

นอกจากนี้ คุณยังสามารถจัดรูปแบบกล่องแสดงคำอธิบายตามเงื่อนไขซึ่งคุณสามารถดำเนินการกับปุ่มประเภทอื่นได้

## <a name="next-steps"></a>ขั้นตอนถัดไป
สำหรับข้อมูลเพิ่มเติมเกี่ยวกับ คุณลักษณะที่คล้ายกัน หรือการโต้ตอบกับปุ่ม โปรดดูที่บทความต่อไปนี้:

* [ใช้การเข้าถึงรายละเอียดในรายงาน Power BI](desktop-drillthrough.md)
* [ใช้บุ๊กมาร์กเพื่อแชร์ข้อมูลเชิงลึก และสร้างเรื่องราวใน Power BI](desktop-bookmarks.md)

