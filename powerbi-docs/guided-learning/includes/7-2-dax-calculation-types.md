---
ms.openlocfilehash: 4ea1b2141cf9a072f11a3a62789c7c0ec5b500a4
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: th-TH
ms.lasthandoff: 05/05/2020
ms.locfileid: "73800169"
---
มีการคำนวณหลักสองแบบที่คุณสามารถสร้างได้โดยใช้ DAX:

* **คอลัมน์จากการคำนวณ**
* **การวัดที่ได้รับการคำนวณ**

ก่อนเจาะลึกลงไปถึงการสร้างสองสิ่งนั้น คุณควรเข้าใจถึงไวยากรณ์ DAX สำหรับตารางและคอลัมน์ ซึ่งคุณจะใช้เมื่อสร้าง **คอลัมน์จากการคำนวณ** หรือ **การวัดที่ได้รับการคำนวณ**

## <a name="dax-table-and-column-name-syntax"></a>ไวยากรณ์ของชื่อตารางและคอลัมน์ DAX
ไม่ว่าคุณจะสร้างคอลัมน์หรือการวัดใหม่ สิ่งสำคัญคือการรู้จักรูปแบบทั่วไปของชื่อตารางใน DAX:

    'Table Name'[ColumnName]

ถ้ามีช่องว่างในชื่อตาราง (ดังที่แสดงอยู่ด้านบน) จะต้องมีอัญประกาศเดี่ยวคร่อมชื่อตาราง ถ้าชื่อตารางไม่มีช่องว่าง คุณสามารถละเว้นอัญประกาศเดี่ยวได้ ดังนั้นไวยากรณ์จะมีลักษณะดังนี้:

    TableName[ColumnName]

รูปต่อไปนี้แสดงสูตร DAX ที่กำลังถูกสร้างใน Power BI

![](media/7-2-dax-calculation-types/dax-calc-types_1.png)

คุณสามารถละเว้นชื่อตารางแล้วใช้เพียงชื่อคอลัมน์ได้เช่นกัน แต่นี่ไม่ใช่วิธีที่ดีในการเขียนฟังก์ชันที่ชัดเจน (และโค้ด DAX ที่ชัดเจน) ชื่อคอลัมน์ต้องมีวงเล็บสี่เหลี่ยมเสมอ

วิธีปฏิบัติที่ดีที่สุด*เสมอ* มีดังต่อไปนี้:

* ไม่มีช่องว่างในชื่อตาราง
* ใส่ชื่อตารางในสูตรเสมอ (อย่าละเว้น แม้ DAX จะยอมให้คุณทำเช่นนั้นได้)

## <a name="creating-calculated-columns"></a>การสร้างคอลัมน์จากการคำนวณ
**คอลัมน์จากการคำนวณ** มีประโยชน์เมื่อคุณต้องการแบ่งส่วนหรือกรองค่า หรือถ้าคุณต้องการการคำนวณสำหรับทุกแถวในตารางของคุณ

คุณสามารถสร้างคอลัมน์จากการคำนวณใน Power BI Desktop ได้โดยเลือก **คอลัมน์ใหม่** จากแท็บ **การวางรูปแบบ** วิธีที่ดีที่สุดคืออยู่ในมุมมอง **ข้อมูล** (แทนที่จะเป็นมุมมอง **รายงาน** หรือมุมมอง **ความสัมพันธ์**) เนื่องจากคุณจะเห็นคอลัมน์ใหม่ที่สร้างขึ้นและ **แถบสูตร** จะมีข้อมูลอยู่แล้วและพร้อมสำหรับสูตร DAX ของคุณ

![](media/7-2-dax-calculation-types/dax-calc-types_2a.png)

เมื่อคุณเลือกปุ่ม **คอลัมน์ใหม่** **แถบสูตร** จะถูกเติมด้วยชื่อคอลัมน์พื้นฐาน (ที่คุณจะเปลี่ยนให้เข้ากับสูตร) และ **=** ตัวดำเนินการ และคอลัมน์ใหม่จะปรากฏขึ้นในตารางข้อมูลดังที่แสดงในรูปต่อไปนี้

![](media/7-2-dax-calculation-types/dax-calc-types_3.png)

องค์ประกอบที่จำเป็นสำหรับคอลัมน์จากการคำนวณมีดังต่อไปนี้:

* ชื่อคอลัมน์ใหม่
* ฟังก์ชันหรือนิพจน์อย่างน้อยหนึ่งรายการ

ถ้าคุณอ้างอิงตารางหรือคอลัมน์ในสูตรคอลัมน์จากการคำนวณของคุณ คุณจะไม่จำเป็นต้องระบุแถวในตาราง Power BI จะคำนวณคอลัมน์สำหรับแถวปัจจุบันในทุกการคำนวณ

## <a name="creating-calculated-measures"></a>การสร้างการวัดที่ได้รับการคำนวณ
ใช้ **การวัดที่ได้รับการคำนวณ** เมื่อคุณคำนวณเปอร์เซ็นต์หรืออัตราส่วน หรือคุณต้องการการรวมที่ซับซ้อน เมื่อต้องการสร้างการวัดโดยใช้สูตร DAX ให้เลือกปุ่ม **การวัดใหม่** จากแท็บ **การวางรูปแบบ** และเช่นเดียวกัน วิธีที่ดีที่สุดคืออยู่ในมุมมอง **ข้อมูล** ของ Power BI Desktop เนื่องจากมุมมองนี้จะแสดง **แถบสูตร** และทำให้ง่ายต่อการเขียนสูตร DAX ของคุณ

![](media/7-2-dax-calculation-types/dax-calc-types_4.png)

ด้วย **การวัด** คุณจะเห็นไอคอนการวัดใหม่ปรากฏขึ้นในบานหน้าต่าง **เขตข้อมูล** พร้อมชื่อของการวัด **แถบสูตร** จะมีชื่อสูตร DAX ของคุณอยู่แล้วเช่นเดียวกัน (คราวนี้ด้วยการวัดของคุณ)

![](media/7-2-dax-calculation-types/dax-calc-types_5.png)

องค์ประกอบที่จำเป็นสำหรับการวัดที่ได้รับการคำนวณจะเหมือนกับของคอลัมน์จากการคำนวณ:

* ชื่อการวัดใหม่
* ฟังก์ชันหรือนิพจน์อย่างน้อยหนึ่งรายการ

> เนื้อหาวิดีโอโดย [Alberto Ferrari, SQBI](https://www.sqlbi.com/learning-dax)
> 
> 

