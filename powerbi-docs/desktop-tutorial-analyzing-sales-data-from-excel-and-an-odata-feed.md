---
title: 'บทช่วยสอน: รวมข้อมูลจาก Excel และตัวดึงข้อมูล OData ใน Power BI Desktop'
description: 'บทช่วยสอน: รวมข้อมูลจาก Excel และตัวดึงข้อมูล OData'
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: tutorial
ms.date: 05/21/2018
ms.author: v-thepet
LocalizationGroup: Learn more
ms.openlocfilehash: c6cd75efd44259c2812f98a37875cf716d4843ad
ms.sourcegitcommit: 2a7bbb1fa24a49d2278a90cb0c4be543d7267bda
ms.translationtype: HT
ms.contentlocale: th-TH
ms.lasthandoff: 06/26/2018
ms.locfileid: "34456214"
---
# <a name="tutorial-combine-sales-data-from-excel-and-an-odata-feed"></a>บทช่วยสอน: รวมข้อมูลการขายจาก Excel และตัวดึงข้อมูล OData

ซึ่งเป็นปกติที่จะมีข้อมูลกระจายอยู่ในแหล่งข้อมูลหลายแหล่ง เช่นข้อมูลผลิตภัณฑ์ในฐานข้อมูลหนึ่ง ข้อมูลการขายในอีกที่หนึ่ง ด้วย **Power BI Desktop** คุณสามารถรวมข้อมูลจากแหล่งข้อมูลที่แตกต่างกัน เพื่อสร้างการวิเคราะห์ข้อมูลและการแสดงภาพที่น่าสนใจ และน่าดึงดูดใจได้ 

ในบทช่วยสอนนี้ คุณจะได้เรียนรู้วิธีการรวมข้อมูลจากแหล่งข้อมูลสองแหล่ง: สมุดงาน Excel ที่มีข้อมูลผลิตภัณฑ์ และตัวดึงข้อมูล OData ที่ประกอบด้วยข้อมูลคำสั่งซื้อ หลังจากที่คุณนำเข้าแต่ละชุดข้อมูล และทำการแปลงและการรวม คุณใช้ข้อมูลจากทั้งสองแหล่งข้อมูลเพื่อสร้างรายงานวิเคราะห์การขาย ที่มีการแสดงภาพแบบโต้ตอบได้ เทคนิคเหล่านี้ยังใช้ได้กับ คิวรี SQL Server, ไฟล์ CSV และแหล่งข้อมูลอื่น ๆ ใน Power BI Desktop

>[!NOTE]
>ใน Power BI Desktop งานหนึ่งงานมักทำได้หลายวิธี ตัวอย่างเช่น การเลือก ribbon ต่าง ๆ สามารถใช้คลิกขวา หรือ เมนู**ตัวเลือกเพิ่มเติม**บนคอลัมน์หรือเซลล์ ก็ได้ วิธีทางเลือกหลายวิธีจะอธิบายในขั้นตอนด้านล่างนี้ 

## <a name="import-the-product-data-from-excel"></a>นำเข้าข้อมูลผลิตภัณฑ์จาก Excel

ก่อนอื่น นำเข้าข้อมูลผลิตภัณฑ์จากสมุดงาน Excel Products.xlsx ลงใน Power BI Desktop

1. [ดาวน์โหลดเวิร์กบุ๊ก Excel Products.xlsx](http://download.microsoft.com/download/1/4/E/14EDED28-6C58-4055-A65C-23B4DA81C4DE/Products.xlsx) และบันทึกเป็น **Products.xlsx**
   
2. เลือกลูกศรดรอปดาวน์ที่อยู่ถัดจาก**รับข้อมูล** ในแท็บ**หน้าแรก**ของ ribbon Power BI Desktop แล้วเลือก **Excel** จากรายการดรอปดาวน์**โดยทั่วไปส่วนใหญ่** 
   
   ![รับข้อมูล](media/desktop-tutorial-analyzing-sales-data-from-excel-and-an-odata-feed/t_excelodata_1.png)
   
   >[!NOTE]
   >คุณยังสามารถเลือกรายการ**รับข้อมูล**โดยตรง หรือเลือก**รับข้อมูล**จากกล่องโต้ตอบ**การเริ่มต้นใช้งาน** Power BI แล้วเลือก **Excel** หรือ**ไฟล์** > **Excel** ในกล่องโต้ตอบ**รับข้อมูล** จากนั้นเลือก**เชื่อมต่อ**
   
3. ในกล่องโต้ตอบ**เปิด** นำทางไปยังและเลือกไฟล์ **Products.xlsx** แล้ว ลือก**เปิด**
   
4. ในบานหน้าต่าง**ตัวนำทาง** ให้เลือกแบบตาราง **ผลิตภัณฑ์**จากนั้น เลือก**แก้ไข**
   
   ![บานหน้าต่างตัวนำทางสำหรับ Excel](media/desktop-tutorial-analyzing-sales-data-from-excel-and-an-odata-feed/t_excelodata_2.png)
   
ตัวอย่างของตารางเปิดขึ้นใน**ตัวแก้ไข Power Query** ที่คุณสามารถใช้การแปลงเพื่อล้างข้อมูล 
   
![ตัวแก้ไข Power Query](media/desktop-tutorial-analyzing-sales-data-from-excel-and-an-odata-feed/t_excelodata_3.png)
   
>[!NOTE]
>คุณยังสามารถเปิด**ตัวแก้ไข Power Query** โดยการเลือก **แก้ไขคิวรี** > **แก้ไขคิวรี** จาก ribbon **หน้าแรก** ใน Power BI Desktop โดยคลิกขวา หรือเลือก**ตัวเลือกเพิ่มเติม** ถัดจากคิวรีใด ๆ ใน**มุมมองรายงาน** และเลือก**แก้ไขคิวรี**

## <a name="clean-up-the-products-columns"></a>ล้างคอลัมน์ผลิตภัณฑ์

รายงานรวมของคุณจะใช้เฉพาะคอลัมน์ **ProductID**, **ProductName**, **QuantityPerUnit** และ **UnitsInStock** จากเวิร์กบุ๊ก Excel ดังนั้นคุณสามารถเอาคอลัมน์อื่น ๆ ออกได้ 

1. ใน**ตัวแก้ไข Power Query** เลือกคอลัมน์ **ProductID**, **ProductName**, **QuantityPerUnit** และ **UnitsInStock** (ใช้ **Ctrl**+**คลิก** เพื่อเลือกมากกว่าหนึ่งคอลัมน์ หรือ **Shift**+**คลิก**  เพื่อเลือกคอลัมน์ที่อยู่ติดกัน)
   
2. คลิกขวาที่หัวข้อใด ๆ ที่เลือก แล้วเลือก**เอาคอลัมน์อื่นออก**จากรายการแบบดรอปดาวน์ เพื่อเอาคอลัมน์ออกทั้งหมดยกเว้นคอลัมน์ที่เลือกจากตาราง 
   คุณยังสามารถเลือก **เอาคอลัมน์ออก** > **เอาคอลัมน์อื่นออก** จากในกลุ่ม**จัดการคอลัมน์** ในแท็บ ribbon **หน้าแรก** 
   
   ![เอาคอลัมน์อื่นออก](media/desktop-tutorial-analyzing-sales-data-from-excel-and-an-odata-feed/analyzingsalesdata_removeothercolumns.png)

## <a name="import-the-order-data-from-an-odata-feed"></a>นำเข้าข้อมูลคำสั่งซื้อจากตัวดึงข้อมูล OData

ถัดไป นำเข้าข้อมูลคำสั่งซื้อจากตัวดึงข้อมูล OData ตัวอย่างระบบการขายของ Northwind 

1. ใน**ตัวแก้ไข Power Query** เลือก**แหล่งข้อมูลใหม่** แล้ว เลือก**ตัวดึงข้อมูล OData** จากดรอปดาวน์**ทั่วไปส่วนใหญ่** 
   
   ![รับ OData](media/desktop-tutorial-analyzing-sales-data-from-excel-and-an-odata-feed/get_odata.png)
   
2. ในกล่องโต้ตอบ**ตัวดึงข้อมูล OData** วาง URL สำหรับตัวดึงข้อมูล OData ของ Northwind `http://services.odata.org/V3/Northwind/Northwind.svc/`แล้วเลือก**ตกลง**
   
   ![กล่องโต้ตอบตัวดึงข้อมูล OData](media/desktop-tutorial-analyzing-sales-data-from-excel-and-an-odata-feed/get_odata2.png)
   
3. ในบานหน้าต่าง**ตัวนำทาง** เลือกตาราง**Orders** จากนั้นเลือก**ตกลง** เพื่อโหลดข้อมูลลงใน**ตัวแก้ไข Power Query**
   
   ![บานหน้าต่างตัวนำทางสำหรับ OData](media/desktop-tutorial-analyzing-sales-data-from-excel-and-an-odata-feed/analyzingsalesdata_odatafeed.png)
   
   >[!NOTE]
   >ใน**ตัวนำทาง** คุณสามารถเลือกที่ชื่อตารางใด ๆ โดยต้องไม่เลือกกล่องกาเครื่องหมาย เพื่อดูตัวอย่างได้

## <a name="expand-the-order-data"></a>ขยายข้อมูลคำสั่งซื้อ

เมื่อคุณเชื่อมต่อกับแหล่งข้อมูลที่มีหลายตาราง เช่นฐานข้อมูลเชิงสัมพันธ์ หรือตัวดึงข้อมูล OData Northwind คุณสามารถใช้การอ้างอิงระหว่างตารางเพื่อสร้างคิวรีของคุณ ตาราง **Orders** ประกอบด้วยการอ้างอิงไปยังตารางที่เกี่ยวข้องหลายตาราง คุณสามารถเพิ่มคอลัมน์ **ProductID**, **UnitPrice** และ **Quantity** จากตาราง **Order_Details** ที่เกี่ยวข้องลงในตารางของเรา (**Orders**) โดยใช้การดำเนินการ**ขยาย** 

1. เลื่อนไปทางขวาในตาราง **Orders** จนกว่าคุณจะเห็นคอลัมน์ **Order_Details** สังเกตว่า แทนที่จะเป็นข้อมูล คอลัมน์ประกอบด้วยการอ้างอิงไปยังตารางอื่น
   
   ![คอลัมน์ Order_Details](media/desktop-tutorial-analyzing-sales-data-from-excel-and-an-odata-feed/7.png)
   
2. เลือกไอคอน**ขยาย** (![ไอคอนขยาย](media/desktop-tutorial-analyzing-sales-data-from-excel-and-an-odata-feed/expand.png)) ในส่วนหัวของคอลัมน์ **Order_Details** 
   
3. ในรายการดรอปดาวน์**ขยาย**
   
   1. เลือก **(เลือกคอลัมน์ทั้งหมด)** เพื่อล้างคอลัมน์ทั้งหมด
      
   2. เลือก **ProductID**, **UnitPrice** และ **Quantity** แล้วเลือก**ตกลง**
      
      ![ขยายกล่องโต้ตอบ](media/desktop-tutorial-analyzing-sales-data-from-excel-and-an-odata-feed/8.png)

หลังจากที่คุณขยายตาราง **Order_Details** คอลัมน์ **Order_Details** จะถูกแทนที่ด้วยคอลัมน์ใหม่สามคอลัมน์จากตารางที่ซ้อนกัน และมีแถวใหม่ในตารางสำหรับข้อมูลเพิ่มเติมจากแต่ละคำสั่งซื้อ 

![คอลัมน์ที่ขยายแล้ว](media/desktop-tutorial-analyzing-sales-data-from-excel-and-an-odata-feed/9.png)

## <a name="create-a-custom-calculated-column"></a>สร้างคอลัมน์จากการคำนวณแบบกำหนดเอง

ตัวแก้ไข Power Query ให้คุณสามารถสร้างการคำนวณและเขตข้อมูลแบบกำหนดเองเพื่อเติมแต่งข้อมูลของคุณ คุณจะสร้างคอลัมน์แบบกำหนดเองที่คำนวณราคารวมสำหรับแต่ละรายการในคำสั่งซื้อ โดยคูณราคาต่อหน่วยกับปริมาณ

1. ในแท็บ ribbon **เพิ่มคอลัมน์**ของตัวแก้ไข Power Query เลือก**คอลัมน์แบบกำหนดเอง**
   
   ![](media/desktop-tutorial-analyzing-sales-data-from-excel-and-an-odata-feed/10.png)
   
2. ในกล่องโต้ตอบ**คอลัมน์แบบกำหนดเอง** พิมพ์ **LineTotal** ในเขตข้อมูล**ชื่อคอลัมน์ใหม่**

3. ในเขตข้อมูล**สูตรคอลัมน์แบบกำหนดเอง**หลังจาก**=** ใส่ **[Order_Details.UnitPrice]** \* **[Order_ Details.Quantity]** (คุณยังสามารถเลือกชื่อเขตข้อมูลจากกล่องเลื่อน**คอลัมน์ที่มีให้เลือกใช้งาน** และเลือก **<< แทรก** แทนที่จะพิมพ์ลงไป) 
3. เลือก **ตกลง**
   
   ![กล่องโต้ตอบคอลัมน์แบบกำหนดเอง](media/desktop-tutorial-analyzing-sales-data-from-excel-and-an-odata-feed/11.png)

เขตข้อมูล **LineTotal** ใหม่จะปรากฏเป็นคอลัมน์สุดท้ายในตาราง **Orders**

## <a name="set-the-data-type-for-the-new-field"></a>ตั้งค่าชนิดข้อมูลสำหรับเขตข้อมูลใหม่

เมื่อตัวแก้ไข Power Query เชื่อมต่อกับข้อมูล จะพิจารณาชนิดข้อมูลที่ดีที่สุดสำหรับแต่ละเขตข้อมูล และแสดงข้อมูลตาม คุณสามารถดูชนิดข้อมูลที่กำหนดให้กับเขตข้อมูล จากไอคอนในส่วนหัว หรือภายใต้**ชนิดข้อมูล** ในกลุ่ม**แปลง**ของแท็บ ribbon **หน้าแรก**ได้ 

คอลัมน์ **LineTotal** ใหม่ของคุณมีชนิดข้อมูลเป็น**ใด ๆ** แต่ค่าของคอลัมน์เป็นสกุลเงิน เพื่อกำหนดชนิดข้อมูล คลิกขวาที่ส่วนหัวของคอลัมน์ **LineTotal** เลือก**เปลี่ยนชนิดข้อมูล**จากรายการดรอปดาวน์ แล้วเลือก**จำนวนทศนิยมตายตัว** 

![เปลี่ยนชนิดข้อมูล](media/desktop-tutorial-analyzing-sales-data-from-excel-and-an-odata-feed/12.png)

>[!NOTE]
>คุณยังสามารถเลือกคอลัมน์ **LineTotal** แล้วเลือกลูกศรดรอปดาวน์ถัดจาก**ชนิดข้อมูล** ในพื้นที่**แปลง**ของแท็บ ribbon **หน้าแรก** จากนั้นเลือก**จำนวนทศนิยมตายตัว**

## <a name="clean-up-the-orders-columns"></a>ล้างคอลัมน์คำสั่งซื้อ

เพื่อทำให้รูปแบบของคุณง่ายต่อการทำงานกับรายงาน คุณสามารถลบ, เปลี่ยนชื่อ และเรียงลำดับคอลัมน์บางคอลัมน์ใหม่ได้

รายงานของคุณจะใช้เฉพาะคอลัมน์ **OrderDate**, **ShipCity**, **ShipCountry**, **Order_Details.ProductID**, **Order_ Details.UnitPrice** และ **Order_Details.Quantity** คุณสามารถเลือกคอลัมน์เหล่านี้ และใช้**เอาคอลัมน์อื่นออก** เช่นเดียวกับที่คุณทำกับข้อมูล Excel หรือคุณสามารถเลือกคอลัมน์ทั้งหมดยกเว้นที่อยู่ในรายชื่อข้างบน คลิกขวาที่หนึ่งในคอลัมน์ที่เลือก และเลือก**เอาคอลัมน์ออก**เพื่อเอาคอลัมน์ที่เลือกออกทั้งหมด 

คุณสามารถทำให้คอลัมน์ **Order_Details.ProductID**, **Order_Details.UnitPrice** และ **Order_Details.Quantity** ง่ายต่อการดูโดยการเอาชื่อ *Order_Details.* ออกจากคำนำหน้าของชื่อคอลัมน์ เพื่อเปลี่ยนชื่อคอลัมน์เป็น **ProductID**, **UnitPrice** และ **Quantity** ตามลำดับ:

1. ดับเบิลคลิก หรือแตะค้างไว้ที่ส่วนหัวของแต่ละคอลัมน์ หรือคลิกขวาที่ส่วนหัวของคอลัมน์ และเลือก**เปลี่ยนชื่อ**จากรายการดรอปดาวน์ 
2. ลบ *Order_Details.* ออกจากคำนำหน้าของแต่ละชื่อ จากนั้นกด **Enter**

สุดท้าย เพื่อทำให้คอลัมน์ **LineTotal** ง่ายต่อการเข้าถึง ลาก และวางลงไปด้านซ้าย ตรงด้านขวาของคอลัมน์ **ShipCountry**

![ตารางที่ล้างข้อมูลแล้ว](media/desktop-tutorial-analyzing-sales-data-from-excel-and-an-odata-feed/14.png)

## <a name="review-the-query-steps"></a>ตรวจทานขั้นตอนคิวรี

เมื่อคุณจัดรูปร่าง และแปลงข้อมูลในตัวแก้ไข Power Query แต่ละขั้นตอนจะถูกบันทึกไว้ในพื้นที่**ขั้นตอนที่กำหนดใช้** ของบานหน้าต่าง**การตั้งค่าแบบสอบถาม** ทางด้านขวาของตัวแก้ไข Power Query คุณสามารถย้อนกลับไปตามขั้นตอนที่กำหนดใช้ เพื่อตรวจทานการเปลี่ยนแปลงคุณที่ทำ, แก้ไข, ลบ หรือจัดเรียงใหม่ได้ถ้าจำเป็น (แม้ว่าอาจมีความเสี่ยง เนื่องจากการเปลี่ยนแปลงที่ขั้นตอนก่อนหน้า อาจทำให้ขั้นตอนภายหลังมีปัญหา) 

เลือกแต่ละคิวรีของคุณในรายการ**คิวรี** ทางด้านซ้ายของตัวแก้ไข Power Query และตรวจทาน**ขั้นตอนที่กำหนดใช้** ใน**การตั้งค่าแบบสอบถาม** หลังจากที่นำการเปลี่ยนแปลงข้อมูลก่อนหน้าไปใช้ ขั้นตอนที่กำหนดใช้กับคิวรีทั้งสองของคุณควรมีลักษณะดังต่อไปนี้:

![ขั้นตอนที่กำหนดใช้คิวรี Products](media/desktop-tutorial-analyzing-sales-data-from-excel-and-an-odata-feed/15.png) &nbsp;&nbsp; ![ขั้นตอนที่กำหนดใช้คิวรี Orders](media/desktop-tutorial-analyzing-sales-data-from-excel-and-an-odata-feed/17.png)

>[!TIP]
>ขั้นตอนที่กำหนดใช้ โดยพื้นฐานแล้วเป็นสูตรที่เขียนใน**ภาษา Power Query** หรือที่เรียกว่าภาษา **M** เมื่อต้องการดูและแก้ไขสูตร เลือก**เครื่องมือแก้ไขขั้นสูง**ในกลุ่ม**คิวรี** ของแท็บหน้าแรกของ ribbon 

## <a name="import-the-transformed-queries"></a>นำเข้าคิวรีที่ถูกแปลง

เมื่อคุณพอใจกับข้อมูลของคุณที่ถูกแปลงแล้ว เลือก **ปิด & กำหนดใช้** > **ปิด & กำหนดใช้** ในกลุ่ม**ปิด**ของแท็บ ribbon **หน้าแรก** เพื่อนำเข้าข้อมูลลงในมุมมองรายงานของ Power BI Desktop 

![ปิดและกำหนดใช้](media/desktop-tutorial-analyzing-sales-data-from-excel-and-an-odata-feed/t_excelodata_4.png)

เมื่อข้อมูลถูกโหลดแล้ว คิวรีจะปรากฏในรายการ**เขตข้อมูล** ในมุมมองรายงานของ Power BI Desktop

![คิวรีในรายการเขตข้อมูล](media/desktop-tutorial-analyzing-sales-data-from-excel-and-an-odata-feed/18.png)

## <a name="manage-the-relationship-between-the-datasets"></a>จัดการความสัมพันธ์ระหว่างชุดข้อมูล

Power BI Desktop ไม่จำเป็นต้องเรียกร้องให้รวมคิวรี่เป็นรายงาน แต่คุณสามารถใช้ความสัมพันธ์ระหว่างชุดข้อมูล ตามเขตข้อมูลที่มีร่วมกัน เพื่อขยายและเติมแต่งรายงานของคุณ Power BI Desktop อาจตรวจพบความสัมพันธ์โดยอัตโนมัติ หรือคุณสามารถสร้างได้ในกล่องโต้ตอบ**จัดการความสัมพันธ์**ใน Power BI Desktop สำหรับรายละเอียดเพิ่มเติมเกี่ยวกับความสัมพันธ์ใน Power BI Desktop ดู[สร้างและจัดการความสัมพันธ์](desktop-create-and-manage-relationships.md)

ชุดข้อมูล Orders และ Products ในบทช่วยสอนนี้ใช้เขตข้อมูล *ProductID* ร่วมกัน ดังนั้นจึงมีความสัมพันธ์ระหว่างกันตามคอลัมน์นั้น 

1. ใน Power BI Desktop มุมมองรายงาน เลือก**จัดการความสัมพันธ์** ในพื้นที่**ความสัมพันธ์**ของแท็บ ribbon **Home**
   
   ![Ribbon จัดการความสัมพันธ์](media/desktop-tutorial-analyzing-sales-data-from-excel-and-an-odata-feed/t_excelodata_5.png)
   
2. ในกล่องโต้ตอบ**จัดการความสัมพันธ์** สังเกตว่า Power BI Desktop ตรวจพบ และแสดงความสัมพันธ์ที่ใช้งานอยู่ระหว่างตาราง Products และ Orders อยู่แล้ว เพื่อดูความสัมพันธ์ เลือก**แก้ไข** 
   
   ![กล่องโต้ตอบจัดการความสัมพันธ์](media/desktop-tutorial-analyzing-sales-data-from-excel-and-an-odata-feed/t_excelodata_6.png)
   
   กล่องโต้ตอบ**แก้ไขความสัมพันธ์**จะเปิดขึ้น ซึ่งแสดงรายละเอียดเกี่ยวกับความสัมพันธ์  
   
   ![กล่องโต้ตอบแก้ไขความสัมพันธ์](media/desktop-tutorial-analyzing-sales-data-from-excel-and-an-odata-feed/t_excelodata_7.png)
   
3. Power BI Desktop ได้มีตรวจพบความสัมพันธ์ได้อย่างถูกต้องโดยอัตโนมัติ ดังนั้นคุณสามารถเลือก**ยกเลิก** แล้วเลือก**ปิด**เพื่อออกจากกล่องโต้ตอบความสัมพันธ์

นอกจากนี้คุณยังสามารถดู และจัดการความสัมพันธ์ระหว่างคิวรีของคุณ โดยการเลือกมุมมอง**ความสัมพันธ์** ที่ด้านซ้ายของหน้าต่าง Power BI Desktop ได้ ดับเบิลคลิกที่ลูกศรบนเส้นที่เชื่อมต่อระหว่างสองคิวรีเพื่อเปิดกล่องโต้ตอบ**แก้ไขความสัมพันธ์** และดูหรือเปลี่ยนแปลงความสัมพันธ์ 

![มุมมองความสัมพันธ์](media/desktop-tutorial-analyzing-sales-data-from-excel-and-an-odata-feed/t_excelodata_8.png)

เพื่อกลับไปยังมุมมองรายงานจากมุมมองความสัมพันธ์ เลือกไอคอน**มุมมองรายงาน** 

![ไอคอนมุมมองรายงาน](media/desktop-tutorial-analyzing-sales-data-from-excel-and-an-odata-feed/t_excelodata_9.png)

## <a name="create-visualizations-using-your-data"></a>สร้างการแสดงภาพโดยใช้ข้อมูลของคุณ

ใน Power BI Desktop มุมมองรายงาน คุณสามารถสร้างการแสดงภาพที่หลากหลาย เพื่อให้ได้ข้อมูลเชิงลึกจากข้อมูลของคุณ คุณสามารถสร้างรายงานที่มีหลายหน้า และแต่ละหน้าสามารถมีหลายวิชวล คุณและผู้อื่นสามารถโต้ตอบกับการแสดงภาพของคุณ เพื่อช่วยวิเคราะห์ และทำความเข้าใจข้อมูลของคุณ สำหรับข้อมูลเพิ่มเติมเกี่ยวกับ การดูและแก้ไขรายงานในบริการของ Power BI (ไซต์ของคุณ) ดู[แก้ไขรายงาน](service-interact-with-a-report-in-editing-view.md)

คุณสามารถใช้ทั้งสองชุดข้อมูลของคุณ และความสัมพันธ์ระหว่างกัน เพื่อช่วยให้มองเห็นภาพ และวิเคราะห์ข้อมูลยอดขายของคุณได้ 

ก่อนอื่น สร้างแผนภูมิคอลัมน์แบบเรียงซ้อนที่ใช้เขตข้อมูลจากทั้งสองคิวรี เพื่อแสดงปริมาณของแต่ละผลิตภัณฑ์ที่สั่งซื้อ 

1. เลือกเขตข้อมูล **Quantity** จาก **Orders** ในบานหน้าต่าง**เขตข้อมูล**ด้านขวา หรือลากไปที่ว่างบนพื้นที่ทำงาน นี่จะสร้างแผนภูมิคอลัมน์แบบเรียงซ้อน ที่แสดงจำนวนรวมของผลิตภัณฑ์ทั้งหมดที่สั่งซื้อ 
   
2. เลือก **ProductName** จาก **Products** ในบานหน้าต่าง**เขตข้อมูล** หรือลากลงบนแผนภูมิ เพื่อแสดงปริมาณของแต่ละผลิตภัณฑ์ที่สั่งซื้อ 
   
3. เพื่อเรียงลำดับผลิตภัณฑ์ ตามการสั่งซื้อมากที่สุดไปหาน้อยที่สุด เลือก**ตัวเลือกเพิ่มเติม**ที่จุดไข่ปลา (**...** ) ที่มุมบนขวาของการแสดงภาพ จากนั้นเลือก**เรียงลำดับตาม Quantity**
   
4. ใช้จุดจับที่มุมของแผนภูมิเพื่อขยายให้มองเห็นชื่อผลิตภัณฑ์เพิ่มเติม 
   
   ![แผนภูมิแท่ง Quantity ตาม ProductName](media/desktop-tutorial-analyzing-sales-data-from-excel-and-an-odata-feed/19.png)

ถัดไป สร้างแผนภูมิที่แสดงยอดเงินดอลลาร์ของคำสั่งซื้อ (**LineTotal**) ตามเวลา (**OrderDate**) 

1. โดยไม่ได้เลือกอะไรบนพื้นที่ทำงาน เลือก **LineTotal** จาก **Orders** ในบานหน้าต่าง**เขตข้อมูล** หรือลากไปยังที่ว่างบนพื้นที่ทำงาน แผนภูมิคอลัมน์แบบเรียงซ้อน จะแสดงยอดเงินดอลลาร์ทั้งหมดของทุกคำสั่งซื้อ 
   
2. เลือกแผนภูมิไว้ก่อน แล้วเลือก **OrderDate** จาก **Orders** หรือลากไปที่แผนภูมิ แผนภูมิตอนนี้แสดงเส้น ผลรวมรายการสำหรับแต่ละวันสั่งซื้อ 
   
3. ปรับขนาดการแสดงภาพ โดยลากจุดจับมุมเพื่อให้สามารถดูข้อมูลเพิ่มเติม 
   
   ![แผนภูมิเส้น LineTotals ตาม OrderDate](media/desktop-tutorial-analyzing-sales-data-from-excel-and-an-odata-feed/20.png)
   
   >[!TIP]
   >ถ้าคุณเห็นแต่ Years เท่านั้นบนแผนภูมิ (มีเพียง 3 จุดข้อมูล) ดรอปดาวน์กลูกศรที่อยู่ถัดจาก **OrderDate** ในเขตข้อมูล**แกน**ของบานหน้าต่าง**แสดงภาพ** และเลือก **OrderDate** แทน **ลำดับชั้นวันที่** 

สุดท้าย สร้างการแสดงภาพแผนที่ ที่แสดงยอดเงินสั่งซื้อจากแต่ละประเทศ 

1. โดยไม่ได้เลือกอะไรบนพื้นที่ทำงาน เลือก **ShipCountry** จาก **Orders** ในบานหน้าต่าง**เขตข้อมูล** หรือลากไปยังที่ว่างบนพื้นที่ทำงาน Power BI Desktop ตรวจพบว่า ข้อมูลนั้นเป็นชื่อประเทศ และสร้างการแสดงภาพของแผนที่โดยอัตโนมัติ ที่มีจุดข้อมูลสำหรับแต่ละประเทศที่มีคำสั่งซื้อ 
   
2. เพื่อทำให้ขนาดของจุดข้อมูลสะท้อนปริมาณการสั่งซื้อสำหรับแต่ละประเทศ ลากเขตข้อมูล **LineTotal** ลงบนแผนที่ (หรือลากไปยัง**ลากเขตข้อมูลข้อมูลมาที่นี่** ภายใต้**ขนาด** ในครึ่งล่างของบานหน้าต่าง**แสดงภาพ**) ขนาดของวงกลมบนแผนที่ ตอนนี้จะสะท้อนถึงยอดเงินดอลลาร์ของคำสั่งซื้อจากแต่ละประเทศ 
   
   ![การแสดงภาพของแผนที่ LineTotals ตาม ShipCountry](media/desktop-tutorial-analyzing-sales-data-from-excel-and-an-odata-feed/21.png)

## <a name="interact-with-your-report-visuals-to-analyze-further"></a>โต้ตอบกับวิชวลในรายงานของคุณเพื่อวิเคราะห์เพิ่มเติม

Power BI Desktop ช่วยให้คุณเปิดเผยแนวโน้มที่เพิ่มเติม โดยการโต้ตอบกับวิชวลที่มีไฮไลต์แบบเชื่อมโยก และการกรองซึ่งกันและกัน สำหรับข้อมูลเพิ่มเติม ดู[การกรอง และการไฮไลต์ในรายงาน](power-bi-reports-filters-and-highlighting.md) 

เนื่องจากความสัมพันธ์ระหว่างคิวรีของคุณ โต้ตอบกับการแสดงภาพหนึ่งจะมีผลต่อการแสดงภาพอื่น ๆ ทั้งหมดบนหน้า 

ในการแสดงภาพแผนที่ เลือกวงกลมที่ศูนย์กลางอยู่ใน**แคนาดา** สังเกตว่า การแสดงภาพอีกสองภาพ จะกรองเพื่อไฮไลต์เส้นผลรวม และปริมาณใบสั่งสำหรับแค่แคนาดา

![ข้อมูลยอดขายที่ถูกกรองสำหรับแคนาดา](media/desktop-tutorial-analyzing-sales-data-from-excel-and-an-odata-feed/22.png)

ถ้าคุณเลือกหนึ่งในผลิตภัณฑ์ในแผนภูมิ **Quantity ตาม ProductName** แผนที่และแผนภูมิวันที่ จะกรองเพื่อแสดงข้อมูลสำหรับผลิตภัณฑ์นั้น และถ้าคุณเลือกหนึ่งในวันที่ในแผนภูมิ **LineTotal ตาม OrderDate** แผนที่และแผนภูมิผลิตภัณฑ์จะกรองเพื่อแสดงข้อมูลสำหรับวันที่นั้น 
>[!TIP]
>เพื่อยกเลิกการเลือก เลือกอีกครั้ง หรือเลือกการแสดงภาพอื่น 

## <a name="complete-the-sales-analysis-report"></a>รายงานการวิเคราะห์การขายที่เสร็จสมบูรณ์

รายงานที่เสร็จสมบูรณ์ของคุณ ได้รวมข้อมูลจากแฟ้ม Excel Products.xlsx และตัวดึงข้อมูล OData ของ Northwind ในวิชวลเพื่อช่วยวิเคราะห์ข้อมูลคำสั่งซื้อสำหรับประเทศ, กรอบเวลา และผลิตภัณฑ์ต่าง ๆ เมื่อรายงานของคุณพร้อมแล้ว คุณสามารถ[อัปโหลดไปยังบริการของ Power BI](desktop-upload-desktop-files.md) เพื่อแชร์ให้กับผู้ใช้ Power BI อื่นได้

## <a name="next-steps"></a>ขั้นตอนถัดไป
* [อ่านบทช่วยสอนอื่น ๆ ของ Power BI Desktop](http://go.microsoft.com/fwlink/?LinkID=521937)
* [ดูวิดีโอ Power BI Desktop](http://go.microsoft.com/fwlink/?LinkID=519322)
* [เยี่ยมชมกระดานสนทนา Power BI](http://go.microsoft.com/fwlink/?LinkID=519326)
* [อ่านบล็อก Power BI](http://go.microsoft.com/fwlink/?LinkID=519327)