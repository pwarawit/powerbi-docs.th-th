---
title: ตั้งค่า และใช้งานตารางวันที่ใน Power BI Desktop
description: เรียนรู้วิธีการตั้งค่าตารางเป็นตารางวันที่ และความหมายของมันใน Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 05/08/2019
ms.author: davidi
LocalizationGroup: Model your data
ms.openlocfilehash: 6456d6126245ac6416dd7f50e705a0c731d98623
ms.sourcegitcommit: 0e9e211082eca7fd939803e0cd9c6b114af2f90a
ms.translationtype: HT
ms.contentlocale: th-TH
ms.lasthandoff: 05/13/2020
ms.locfileid: "83325839"
---
# <a name="set-and-use-date-tables-in-power-bi-desktop"></a>ตั้งค่า และใช้งานตารางวันที่ใน Power BI Desktop

**Power BI Desktop** กำหนดคอลัมน์ที่แสดงวันที่อยู่เบื้องหลัง แล้วสร้างลำดับชั้นของวันที่ และเปิดให้ใช้เมตาดาต้าสำหรับรูปแบบข้อมูลของคุณ โดยอัตโนมัติ คุณสามารถใช้ลำดับชั้นที่มีอยู่แล้วเหล่านี้ตอนสร้างรายงาน เช่นวิชวล ตาราง การวัดผลด่วน ตัวแบ่งส่วนข้อมูล และอื่น ๆ Power BI Desktop ทำงานโดยการสร้างตารางที่ซ่อนอยู่ภายในให้กับคุณ ที่คุณสามารถนำไปใช้ต่อในรายงานและนิพจน์ DAX ของคุณ

สำหรับข้อมูลเพิ่มเติมเกี่ยวกับลักษณะการทำงานอัตโนมัตินี้ ให้อ่านบทความ [วันที่/เวลาอัตโนมัติใน Power BI Desktop](desktop-auto-date-time.md)

นักวิเคราะห์ข้อมูลหลายคนต้องการสร้างตารางวันที่ของพวกเขาเองมากกว่า ซึ่งก็สามารถทำได้ ใน **Power BI Desktop** คุณสามารถระบุตารางที่คุณต้องการใช้เป็น**ตารางวันที่** และสร้างวิชวล ตาราง การวัดผลด่วน ฯลฯ ที่เกี่ยวกับวันที่ โดยใช้ข้อมูลของตารางดังกล่าว เมื่อคุณระบุตารางวันที่ของคุณเอง คุณควบคุมลำดับชั้นของวันที่ ที่สร้างขึ้นในรูปแบบของคุณ และใช้งานใน**การวัดผลด่วน**และการดำเนินการอื่น ๆ ที่ใช้ตารางวันที่ของรูปแบบคุณ 

![](media/desktop-date-tables/date-tables_01.png)

## <a name="setting-your-own-date-table"></a>การตั้งค่าตารางวันของคุณเอง

เมื่อต้องการตั้งค่า**ตารางวันที่** เลือกตารางคุณต้องการใช้เป็นตารางวันที่ในบานหน้าต่าง**เขตข้อมูล** จากนั้นคลิกขวาที่ตารางแล้วเลือก**ทำเครื่องหมายเป็นตารางวันที่ > ทำเครื่องหมายเป็นตารางวันที่** ในเมนูที่ปรากฏขึ้น ดังแสดงในรูปต่อไปนี้

![](media/desktop-date-tables/date-tables_02.png)

คุณยังสามารถเลือกตาราง แล้วเลือก**ทำเครื่องหมายเป็นตารางวันที่** จาก ribbon **การวางรูปแบบ** ดังแสดงในที่นี้

![](media/desktop-date-tables/date-tables_02b.png)

เมื่อคุณระบุ**ตารางวันที่**ด้วยตนเอง Power BI Desktop จะทำการตรวจสอบคอลัมน์และข้อมูลของมัน เพื่อให้แน่ใจว่าข้อมูลดังกล่าว:

* มีค่าที่ไม่ซ้ำกัน
* ไม่มีค่า null
* มีวันที่ต่อเนื่องกัน (จากเริ่มต้นถึงสิ้นสุด)
* ถ้าเป็นชนิดข้อมูล **วันที่/เวลา** แต่ละค่าจะต้องประทับเวลาเดียวกัน

มีสองสถานการณ์ที่คุณน่าจะได้การสร้างตารางวันที่ของคุณเอง ซึ่งล้วนสมเหตุสมผล:

* สถานการณ์แรกคือ เมื่อคุณใช้ตารางวันที่และลำดับชั้น มาตรฐานหรือพื้นฐาน ซึ่งก็คือตารางในข้อมูลคุณ ที่ผ่านเกณฑ์การตรวจสอบตารางวันที่ ที่ได้อธิบายไว้ก่อนหน้านี้ 

* สถานการณ์ที่สองคือ เมื่อคุณใช้ตารางจาก Analysis Services ที่มีเขตข้อมูล *dim date* ที่คุณต้องการใช้เป็นตารางวันที่ของคุณ เป็นต้น 

หลังจากที่คุณระบุตารางวันที่แล้ว คุณสามารถเลือกคอลัมน์ในตารางที่จะเป็นคอลัมน์วันที่ คุณสามารถระบุคอลัมน์ที่จะใช้ โดยการเลือกตารางในบานหน้าต่าง**เขตข้อมูล** จากนั้นคลิกขวาที่ตาราง แล้วเลือก **ทำเครื่องหมายเป็นตารางวันที่ > การตั้งค่าตารางวันที่** หน้าต่างต่อไปนี้จะปรากฏขึ้นมา ซึ่งคุณสามารถเลือกคอลัมน์ที่จะใช้เป็นตารางวันที่จากกล่องรายการดรอปดาวน์

![](media/desktop-date-tables/date-tables_03.png)

สิ่งสำคัญที่ต้องทราบคือ เมื่อคุณระบุตารางวันที่ของคุณเอง **Power BI Desktop** จะไม่สร้างลำดับชั้นโดยอัตโนมัติลงในรูปแบบของคุณ ถ้าคุณยกเลิกเลือกตารางวันที่ของคุณในภายหลัง (และไม่มีตารางวันที่ที่กำหนดด้วยตนเองอีก) Power BI Desktop จะสร้างตารางวันที่ใหม่ให้โดยอัตโนัติ สำหรับคอลัมน์วันที่ในตาราง

อีกสิ่งสำคัญที่ต้องทราบคือ เมื่อคุณกำหนดตารางให้เป็นตารางวันที่ ตารางวันที่ภายในที่ Power BI Desktop สร้างขึ้นโดยอัตโนมัติ จะถูกเอาออก และวิชวลหรือนิพจน์ DAX ที่คุณสร้างไว้ก่อนหน้านี้โดยใช้ตารางดังกล่าวจะไม่ทำงานอีกต่อไป 

## <a name="marking-your-date-table-as-the-appropriate-data-type"></a>การกำหนดชนิดข้อมูลของตารางวันที่ให้เหมาะสม

เมื่อคุณระบุ**ตารางวันที่**ของตัวเอง คุณจะต้องแน่ใจว่า ชนิดข้อมูลถูกตั้งค่าอย่างเหมาะสม คุณจะต้องการตั้งค่า**ชนิดข้อมูล** ไปเป็น **วันที่/เวลา** หรือ **วันที่** ให้ทำตามขั้นตอนต่อไปนี้:

1. เลือก**ตารางวันที่**ของคุณจากบานหน้าต่าง**เขตข้อมูล** ขยายมันถ้าจำเป็น จากนั้นเลือกคอลัมน์ที่จะใช้เป็นวันที่
   
    ![](media/desktop-date-tables/date-tables_04.png) 

2. บนแท็บ**การวางรูปแบบ** เลือก**ชนิดข้อมูล:** แล้วคลิกลูกศรดรอปดาวน์เพื่อแสดงชนิดข้อมูลที่มีให้

    ![](media/desktop-date-tables/date-tables_05.png)

3. ระบุชนิดข้อมูลสำหรับคอลัมน์ของคุณ 


## <a name="next-steps"></a>ขั้นตอนถัดไป

คุณอาจมีความสนใจบทความต่อไปนี้:

* [วันที่/เวลาอัตโนมัติใน Power BI Desktop](desktop-auto-date-time.md)
* [ชนิดข้อมูลใน Power BI Desktop](../connect-data/desktop-data-types.md)
