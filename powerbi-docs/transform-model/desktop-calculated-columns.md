---
title: ใช้คอลัมน์จากการคำนวณใน Power BI Desktop
description: คอลัมน์จากการคำนวณใน Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: how-to
ms.date: 05/07/2019
ms.author: davidi
LocalizationGroup: Model your data
ms.openlocfilehash: 0d8510e1ef76ba07623e135f51eb0ce21ceac4c4
ms.sourcegitcommit: c83146ad008ce13bf3289de9b76c507be2c330aa
ms.translationtype: HT
ms.contentlocale: th-TH
ms.lasthandoff: 07/10/2020
ms.locfileid: "86214395"
---
# <a name="create-calculated-columns-in-power-bi-desktop"></a>สร้างคอลัมน์จากการคำนวณใน Power BI Desktop
คุณสามารถใช้คอลัมน์จากการคำนวณเพื่อเพิ่มข้อมูลใหม่ลงในตารางที่มีอยู่แล้วในแบบจำลองของคุณ แต่แทนที่จะจัดทำคิวรีและโหลดค่าจากแหล่งข้อมูลลงในคอลัมน์ใหม่ของคุณ คุณสามารถสร้างสูตรนิพจน์การวิเคราะห์ข้อมูล (DAX) ที่กำหนดค่าของคอลัมน์ได้ ใน Power BI Desktop คอลัมน์จากการคำนวณถูกสร้างขึ้นโดยใช้คุณลักษณะคอลัมน์ใหม่ในมุมมอง**รายงาน**

ซึ่งต่างจากคอลัมน์แบบกำหนดเองที่สร้างขึ้นเป็นส่วนหนึ่งของการคิวรีโดย**เพิ่มคอลัมน์แบบกำหนดเอง**ในเครื่องมือแก้ไขคิวรี คอลัมน์จากการคำนวณที่สร้างขึ้นในมุมมอง**รายงาน**หรือมุมมอง**ข้อมูล**จะอ้างอิงตามข้อมูลที่คุณได้โหลดลงในแบบจำลองแล้ว ตัวอย่างเช่น คุณอาจเลือกเชื่อมค่าจากคอลัมน์ที่แตกต่างกันสองคอลัมน์ในตารางที่เกี่ยวข้องเข้าด้วยกันในตารางสองตารางที่แตกต่างกันแต่เกี่ยวข้องกัน ทำการบวกเพิ่มหรือแยกสตริงย่อย

คอลัมน์จากการคำนวณที่คุณสร้างขึ้นปรากฏในรายการ**เขตข้อมูล**เช่นเดียวกับเขตข้อมูลอื่น ๆ แต่คอลัมน์เหล่านี้จะมีไอคอนพิเศษที่แสดงว่าค่านั้นเป็นผลลัพธ์ของสูตร คุณสามารถตั้งชื่อคอลัมน์ของคุณได้ตามต้องการ และเพิ่มคอลัมน์เหล่านั้นลงในการจัดรูปแบบการแสดงข้อมูลในรายงานเช่นเดียวกับเขตข้อมูลอื่น ๆ

![ภาพหน้าจอของ Power B I Desktop ที่แสดงคอลัมน์จากการคำนวณในมุมมองเขตข้อมูล](media/desktop-calculated-columns/calccolinpbid_fields.png)
 
คอลัมน์จากการคำนวณจะคำนวณผลลัพธ์โดยใช้ DAX ซึ่งเป็นภาษาสูตรที่มีไว้เพื่อทำงานกับข้อมูลเชิงสัมพันธ์อย่างเช่นใน Power BI Desktop DAX มีไลบรารีของฟังก์ชัน ตัวดำเนินการ และโครงสร้างมากกว่า 200 ซึ่งมีความยืดหยุ่นมากในการสร้างสูตรเพื่อคำนวณผลลัพธ์สำหรับการวิเคราะห์ข้อมูลใด ๆ ที่ต้องการ เมื่อต้องการเรียนรู้เพิ่มเติมเกี่ยวกับ DAX โปรดดูที่ [พื้นฐาน DAX ใน Power BI Desktop](desktop-quickstart-learn-dax-basics.md)

สูตร DAX จะคล้ายกับสูตร Excel อันที่จริงแล้ว DAX มีหลายฟังก์ชันที่เหมือนกันกับ Excel อย่างไรก็ตาม ฟังก์ชัน DAX มีไว้เพื่อทำงานบนข้อมูลที่แบ่งเป็นส่วนๆ หรือกรองแบบมีการโต้ตอบในรายงาน เช่น ใน Power BI Desktop ใน Excel คุณสามารถมีสูตรที่แตกต่างกันสำหรับแต่ละแถวในตาราง ใน Power BI เมื่อคุณสร้างสูตร DAX สำหรับคอลัมน์ใหม่ จะมีการคำนวณผลลัพธ์สำหรับทุกแถวในตาราง ค่าของคอลัมน์จะถูกคำนวณใหม่ตามที่จำเป็น เช่น เมื่อมีการรีเฟรชข้อมูลเบื้องต้นและมีการเปลี่ยนแปลงค่า

## <a name="lets-look-at-an-example"></a>มาลองดูตัวอย่างกัน
Jeff เป็นผู้จัดการฝ่ายจัดส่งสินค้าที่ Contoso และต้องการสร้างรายงานที่แสดงจำนวนการจัดส่งสินค้าไปที่เมืองต่าง ๆ Jeff มีตาราง**ภูมิศาสตร์**ที่มีเขตข้อมูลแยกต่างหากสำหรับเมืองและรัฐ แต่ Jeff ต้องการให้รายงานของตนแสดงค่าเมืองและรัฐเป็นค่าเดียวบนแถวเดียวกัน ในตอนนี้ ตาราง**ภูมิศาสตร์**ของเจฟฟ์ไม่มีเขตข้อมูลที่ต้องการ

![ภาพหน้าจอของ Power B I Desktop ที่แสดงตัวกรองภูมิศาสตร์ในมุมมองเขตข้อมูล](media/desktop-calculated-columns/calccolinpbid_cityandstatefields.png)

แต่ด้วยคอลัมน์จากการคำนวณ Jeff จึงสามารถเชื่อมข้อมูลเมืองจากคอลัมน์**City** เข้ามาไว้ด้วยกันกับรัฐจากคอลัมน์ **State** ได้

Jeff คลิกขวาที่ตาราง**ภูมิศาสตร์**และจากนั้นก็คลิกที่**คอลัมน์ใหม่** แล้ว Jeff จึงใส่สูตร DAX ดังต่อไปนี้ลงในแถบสูตร:

![ภาพหน้าจอของ Power BI Desktop ที่แสดงการป้อนข้อมูลสูตร DAX](media/desktop-calculated-columns/calccolinpbid_formula.png)

สูตรนี้เพียงแค่สร้างคอลัมน์ใหม่ที่ชื่อว่า **CityState** สำหรับแต่ละแถวในตาราง**ภูมิศาสตร์** ก็จะใช้ค่าจากคอลัมน์ **City** เพิ่มเครื่องหมายจุลภาคและช่องว่าง แล้วจึงเชื่อมค่าจากคอลัมน์ **State** เข้าไว้ด้วยกัน

ในตอนนี้ Jeff มีเขตข้อมูลที่ต้องการแล้ว

![ภาพหน้าจอของ Power B I Desktop ที่แสดงว่ามีการเลือก CityState ในตัวกรองภูมิศาสตร์ของมุมมองเขตข้อมูล](media/desktop-calculated-columns/calccolinpbid_citystatefield.png)

ตอนนี้ Jeff สามารถเพิ่มเขตข้อมูลในพื้นที่รายงานพร้อมกับจำนวนการจัดส่งสินค้า ด้วยความพยายามที่น้อยที่สุด ตอนนี้ Jeff มีเขตข้อมูล **CityState** ที่สามารถเพิ่มเพื่อจัดรูปแบบการแสดงข้อมูลไม่ว่าชนิดใดก็ตามได้ เมื่อ Jeff สร้างแผนที่ใหม่ Power BI Desktop ก็จะทราบวิธีการอ่านค่าเมืองและรัฐในคอลัมน์ใหม่แล้ว

![ภาพหน้าจอของ Power B I Desktop ที่แสดงข้อมูลซึ่งนำเสนอในวิชวลแผนที่](media/desktop-calculated-columns/calccolinpbid_citystatemap.png)

## <a name="next-steps"></a>ขั้นตอนถัดไป
ในส่วนนี้ เราจะแนะนำเกี่ยวกับคอลัมน์จากการคำนวณอย่างคร่าว ๆ เท่านั้น สำหรับข้อมูลเพิ่มเติม โปรดดูทรัพยากรต่อไปนี้:

* หากต้องการดาวน์โหลดไฟล์ตัวอย่าง และดูบทเรียนทีละขั้นตอนเกี่ยวกับวิธีการสร้างคอลัมน์เพิ่มเติม โปรดดู[บทช่วยสอน สร้างคอลัมน์จากการคำนวณใน Power BI Desktop](desktop-tutorial-create-calculated-columns.md)

* เมื่อต้องการเรียนรู้เพิ่มเติมเกี่ยวกับ DAX โปรดดูที่ [พื้นฐาน DAX ใน Power BI Desktop](desktop-quickstart-learn-dax-basics.md)

* เมื่อต้องการเรียนรู้เพิ่มเติมเกี่ยวกับคอลัมน์ที่คุณสร้างขึ้นเป็นส่วนหนึ่งของการคิวรี โปรดดูที่หัวข้อ **สร้างคอลัมน์แบบกำหนดเอง**ใน [งานการคิวรีทั่วไปใน Power BI Desktop](desktop-common-query-tasks.md)  

