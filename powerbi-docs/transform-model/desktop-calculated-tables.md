---
title: การใช้ตารางที่มีการคำนวณใน Power BI Desktop
description: ตารางจากการคำนวณใน Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: how-to
ms.date: 05/06/2020
ms.author: davidi
LocalizationGroup: Model your data
ms.openlocfilehash: 8c22b040a1767d616ce1f4d0e4e7fa26e55bfe19
ms.sourcegitcommit: c83146ad008ce13bf3289de9b76c507be2c330aa
ms.translationtype: HT
ms.contentlocale: th-TH
ms.lasthandoff: 07/10/2020
ms.locfileid: "86214299"
---
# <a name="create-calculated-tables-in-power-bi-desktop"></a>สร้างตารางจากการคำนวณใน Power BI Desktop
โดยส่วนใหญ่แล้ว คุณจะสร้างตารางโดยการนำเข้าข้อมูลไปยังแบบจำลองของคุณจากแหล่งข้อมูลภายนอก แต่ *ตารางจากการคำนวณ* ช่วยให้คุณสามารถเพิ่มตารางใหม่โดยยึดตามข้อมูลที่คุณได้โหลดลงไปยังแบบจำลองแล้ว แทนที่จะคิวรีและโหลดค่าจากแหล่งข้อมูลลงไปยังคอลัมน์ใหม่ในตาราง คุณสามารถสร้างสูตร [Data Analysis Expressions (DAX)](/dax/index) ที่ใช้กำหนดค่าของตารางได้

DAX เป็นภาษาสูตรสำหรับการทำงานกับข้อมูลเชิงสัมพันธ์เช่นเดียวกับใน Power BI Desktop DAX มีไลบรารีที่มีมากกว่า 200 ฟังก์ชัน ตัวดำเนินการ และรหัสโครง สร้างที่ทำให้มีความยืดหยุ่นมากในการสร้างสูตรเพื่อคำนวณผลลัพธ์เฉพาะสำหรับความต้องการที่เกี่ยวกับการวิเคราะห์ข้อมูลใดๆ ตารางจากการคำนวณเป็นตัวเลือกที่ดีที่สุดสำหรับการคำนวณระดับกลาง และข้อมูลที่คุณต้องการจัดเก็บไว้เป็นส่วนหนึ่งของแบบจำลอง แทนที่จะคำนวณใหม่ตลอดหรือเป็นผลลัพธ์ของคิวรี ตัวอย่างเช่น คุณอาจเลือก*ยูเนียน* หรือ *cross join* ตารางสองตารางที่มีอยู่

เช่นเดียวกับตาราง Power BI Desktop อื่น ๆ ตารางจากการคำนวณสามารถมีความสัมพันธ์กับตารางอื่นได้ คอลัมน์ของตารางจากการคำนวณมีชนิดของข้อมูล การจัดรูปแบบ และสามารถจัดประเภทข้อมูลได้ คุณสามารถตั้งชื่อคอลัมน์ของคุณได้ตามต้องการ และเพิ่มคอลัมน์เหล่านั้นลงในการจัดรูปแบบการแสดงข้อมูลในรายงานเช่นเดียวกับเขตข้อมูลอื่น ๆ ตารางจากการคำนวณได้จะรับการคำนวณใหม่หากมีตารางใดที่ถูกดึงข้อมูลออกมาได้รับการรีเฟรชหรืออัปเดต เว้นแต่ว่าตารางจะใช้ข้อมูลจากตารางที่ใช้ DirectQuery ในกรณีที่มี DirectQuery ตารางจะแสดงการเปลี่ยนแปลงเมื่อมีการรีเฟรชชุดข้อมูลเท่านั้น ถ้าตารางจำเป็นต้องใช้ DirectQuery จะเป็นการดีที่สุดที่จะมีตารางจากการคำนวณใน DirectQuery ด้วย

## <a name="create-a-calculated-table"></a>สร้างตารางจากการคำนวณ

คุณสร้างตารางจากการคำนวณโดยใช้คุณลักษณะ **ตารางใหม่** ในมุมมองรายงานหรือมุมมองข้อมูลของ Power BI Desktop

ตัวอย่างเช่น สมมติว่าคุณเป็นผู้จัดการฝ่ายบุคคลที่มีตารางของ **พนักงานในภาคตะวันตกเฉียงเหนือ** และตารางอื่นของ **พนักงานในภาคตะวันตกเฉียงใต้** คุณต้องการรวมสองตารางเป็นตารางเดียวที่ชื่อว่า **พนักงานในภูมิภาคตะวันตก**

**พนักงานในภาคตะวันตกเฉียงเหนือ**

 ![ภาพหน้าจอของ Power BI Desktop ที่แสดงข้อมูลแบบตารางของพนักงานในภาคตะวันตกเฉียงเหนือ](media/desktop-calculated-tables/calctables_nwempl.png)

**พนักงานในภาคตะวันตกเฉียงใต้**

 ![ภาพหน้าจอของ Power BI Desktop ที่แสดงข้อมูลแบบตารางของพนักงานในภาคตะวันตกเฉียงใต้](media/desktop-calculated-tables/calctables_swempl.png)

ในมุมมองรายงานหรือมุมมองข้อมูลของ Power BI Desktop ในกลุ่ม **การคำนวณ** ของแท็บ **การสร้างแบบจำลอง** เลือก **ตารางใหม่** ซึ่งสามารถทำได้ง่ายขึ้นเล็กน้อยเนื่องจากว่าคุณสามารถดูตารางจากการคำนวณใหม่ของคุณได้ทันที

 ![ตารางใหม่ในมุมมองข้อมูล](media/desktop-calculated-tables/calctables_formulabarempty.png)

ใส่สูตรต่อไปนี้ในแถบสูตร:

```dax
Western Region Employees = UNION('Northwest Employees', 'Southwest Employees')
```

ตารางใหม่ที่ชื่อว่า**พนักงานในภูมิภาคตะวันตก** ถูกสร้างขึ้นและปรากฏขึ้นเหมือนกับตารางอื่น ๆ ในบานหน้าต่าง**เขตข้อมูล** คุณสามารถสร้างความสัมพันธ์กับตารางอื่น เพิ่มหน่วยวัดและคอลัมน์จากการคำนวณ และเพิ่มเขตข้อมูลลงในรายงานได้เช่นเดียวกับตารางอื่น

 ![ตารางจากการคำนวณใหม่](media/desktop-calculated-tables/calctables_westregionempl.png)

 ![ตารางใหม่ในบานหน้าต่างเขตข้อมูล](media/desktop-calculated-tables/calctables_fieldlist.png)

## <a name="functions-for-calculated-tables"></a>ฟังก์ชันสำหรับตารางที่มีการคำนวณ

คุณสามารถกำหนดตารางจากการคำนวณโดยนิพจน์ DAX ใดก็ได้ที่แสดงค่าเป็นตาราง รวมถึงการอ้างอิงแบบง่ายไปยังตารางอื่น ตัวอย่างเช่น:

```dax
New Western Region Employees = 'Western Region Employees'
```

บทความนี้มีเพียงคำแนะนำเบื้องต้นเกี่ยวกับตารางจากการคำนวณเท่านั้น คุณสามารถใช้ตารางที่มีการคำนวณ ด้วย DAX เพื่อแก้ปัญหาการวิเคราะห์ได้มากมาย ฟังก์ชันต่อไปนี้เป็นฟังก์ชันของตาราง DAX ทั่วไปที่คุณอาจใช้:

* DISTINCT
* VALUES
* CROSSJOIN
* UNION
* NATURALINNERJOIN
* NATURALLEFTOUTERJOIN
* INTERSECT
* CALENDAR
* CALENDARAUTO

ดู[การอ้างอิงฟังก์ชัน DAX](/dax/dax-function-reference) สำหรับฟังก์ชันเหล่านี้และฟังก์ชันอื่น ๆ ของ DAX ที่แสดงค่าเป็นตาราง

