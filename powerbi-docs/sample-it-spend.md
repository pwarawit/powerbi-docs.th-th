---
title: 'ตัวอย่างการวิเคราะห์การใช้จ่ายด้าน IT สำหรับ Power BI: ชมการแนะนำ'
description: 'ตัวอย่างการวิเคราะห์การใช้จ่ายด้าน IT สำหรับ Power BI: ชมการแนะนำ'
author: maggiesMSFT
manager: kfile
ms.reviewer: amac
ms.service: powerbi
ms.component: powerbi-desktop
ms.topic: conceptual
ms.date: 06/23/2018
ms.author: maggies
LocalizationGroup: Samples
ms.openlocfilehash: 66a1999637f31083681a6984d4698d78815dc1c1
ms.sourcegitcommit: 1e4fee6d1f4b7803ea285eb879c8d5a4f7ea8b85
ms.translationtype: HT
ms.contentlocale: th-TH
ms.lasthandoff: 11/16/2018
ms.locfileid: "51717481"
---
# <a name="it-spend-analysis-sample-for-power-bi-take-a-tour"></a>ตัวอย่างการวิเคราะห์การใช้จ่ายด้าน IT สำหรับ Power BI: ชมการแนะนำ

## <a name="overview-of-the-it-spend-analysis-sample"></a>ภาพรวมของตัวอย่างการวิเคราะห์การใช้จ่ายด้าน IT
[ชุดเนื้อหา](service-organizational-content-pack-introduction.md) (แดชบอร์ รายงาน และชุดข้อมูล) การวิเคราะห์การใช้จ่ายด้าน IT วิเคราะห์ค่าใช้จ่ายที่วางแผนเทียบกับที่ใช้จริงของแผนก IT การเปรียบเทียบนี้ช่วยให้เรา เข้าใจว่าบริษัทวางแผนไว้สำหรับปีได้ดีแค่ไหน และตรวจสอบด้านที่มีความแตกต่างอย่างมากจากแผน บริษัทในตัวอย่างนี้ ใช้การวางแผนรายปี จากนั้นก็มีการประเมินล่าสุด (Latest Estimation, LE) รายไตรมาส เพื่อช่วยวิเคราะห์การเปลี่ยนแปลงของรายจ่าย IT ตลอดช่วงปีงบประมาณ

![](media/sample-it-spend/it1.png)

ตัวอย่างนี้เป็นส่วนหนึ่งของชุดตัวอย่าง ที่แสดงให้เห็นวิธีการที่คุณสามารถใช้ Power BI กับข้อมูล รายงาน และแดชบอร์ดที่เกี่ยวข้องกับธุรกิจ นี่เป็นข้อมูลจริงจาก obviEnce (<http://obvience.com/>) ที่ตัวตนต่าง ๆ ได้ถูกลบออกไป

## <a name="prerequisites"></a>ข้อกำหนดเบื้องต้น

 ก่อนที่คุณสามารถใช้ตัวอย่าง คุณต้องดาวน์โหลดในรูปแบบ[ชุดเนื้อหา](https://docs.microsoft.com/power-bi/sample-it-spend#get-the-content-pack-for-this-sample) [ไฟล์ .pbix](http://download.microsoft.com/download/E/9/8/E98CEB6D-CEBB-41CF-BA2B-1A1D61B27D87/IT%20Spend%20Analysis%20Sample%20PBIX.pbix) หรือ[เวิร์กบุ๊ก Excel](http://go.microsoft.com/fwlink/?LinkId=529783)

### <a name="get-the-content-pack-for-this-sample"></a>รับชุดเนื้อหาสำหรับตัวอย่างนี้

1. เปิดบริการ Power BI (app.powerbi.com) และเข้าสู่ระบบ
2. ที่มุมด้านล่างซ้าย เลือก**รับข้อมูล**
   
    ![](media/sample-datasets/power-bi-get-data.png)
3. บนหน้า รับข้อมูล ที่ปรากฏขึ้น เลือกไอคอน**ตัวอย่าง**
   
   ![](media/sample-datasets/power-bi-samples-icon.png)
4. เลือก**ตัวอย่างการวิเคราะห์การใช้จ่ายด้าน IT** แล้วเลือก**เชื่อมต่อ**  
  
   ![รับข้อมูล](media/sample-it-spend/it-connect.png)
   
5. Power BI นำเข้าชุดเนื้อหา และเพิ่มแดชบอร์ด รายงาน และชุดข้อมูลใหม่ไปยังพื้นที่ทำงานปัจจุบันของคุณ เนื้อหาใหม่จะถูกทำเครื่องหมายด้วยเครื่องหมายดอกจันสีเหลือง 
   
   ![เครื่องหมายดอกจัน](media/sample-it-spend/it-asterisk.png)
  
### <a name="get-the-pbix-file-for-this-sample"></a>รับไฟล์ .pbix สำหรับตัวอย่างนี้

อีกทางเลือกหนึ่งคือ คุณสามารถดาวน์โหลดตัวอย่างเป็นไฟล์ .pbix ซึ่งถูกออกแบบมาสำหรับใช้กับ Power BI Desktop 

 * [IT ตัวอย่างการวิเคราะห์การใช้จ่าย](http://download.microsoft.com/download/E/9/8/E98CEB6D-CEBB-41CF-BA2B-1A1D61B27D87/IT%20Spend%20Analysis%20Sample%20PBIX.pbix)

### <a name="get-the-excel-workbook-for-this-sample"></a>รับเวิร์กบุ๊ก Excel สำหรับตัวอย่างนี้
คุณยังสามารถ[ดาวน์โหลดเพียงชุดข้อมูล (เวิร์กบุ๊ก Excel)](http://go.microsoft.com/fwlink/?LinkId=529783) สำหรับตัวอย่างนี้ได้ เวิร์กบุ๊กประกอบด้วยแผ่นงาน Power View ที่คุณสามารถดู และปรับเปลี่ยน เมื่อต้องการดูข้อมูลดิบ เลือก **Power Pivot > จัดการ**


## <a name="the-it-spend-analysis-sample-dashboard"></a>แดชบอร์ดตัวอย่างการวิเคราะห์การใช้จ่ายด้าน IT
ไทล์ตัวเลขสองไทล์ บนแดชบอร์ด **%แปรปรวน แผน**และ **%แปรปรวน ประเมินล่าสุด ไตรมาสที่ 3** บอกภาพรวมว่าเราดำเนินไปอย่างไร เทียบกับแผน และเทียบกับการประเมินในไตรมาสล่าสุด (LE3 =ประเมินล่าสุดไตรมาส 3) โดยรวมแล้ว เราผิดไปจากแผนประมาณ 6% เราลองมาสำรวจสาเหตุของความแปรปรวนนี้ – เมื่อไร ที่ไหน และประเภทใด

## <a name="ytd-it-spend-trend-analysis-page"></a>หน้า "การวิเคราะห์แนวโน้มการใช้จ่ายด้าน IT YTD" (YTD=ตั้งแต่ต้นปีถึงปัจจุบัน)
เลือกที่ไทล์แดชบอร์ด **%ความแปรปรวน แผน ตามภูมิภาค** จะนำคุณไปยังหน้า "การวิเคราะห์แนวโน้มการใช้จ่ายด้าน IT" ของรายงานตัวอย่างการวิเคราะห์การใช้จ่ายด้าน IT เราเห็นได้อย่างรวดเร็วว่า เรามีค่าความแปรปรวนด้านบวกในสหรัฐอเมริกา และยุโรป และด้านลบในแคนาดา ละตินอเมริกา และออสเตรเลีย สหรัฐอเมริกามีค่าความแปรปรวน +LE ประมาณ 6% และออสเตรเลียมีค่าความแปรปรวน -LE ประมาณ 7%

![](media/sample-it-spend/it2.png)

แต่เพียงแค่ดูแผนภูมินี้และสรุป สามารถทำให้เข้าใจผิดได้ เราจำเป็นต้องดูที่จำนวนเงินจริง ๆ เพื่อให้เห็นภาพที่ถูกต้องยิ่งขึ้น

1. เลือก**ออสเตรเลียและนิวซีแลนด์** ในแผนภูมิ %ความแปรปรวน แผน ตามภูมิภาค และดูแผนภูมิ ความแปรปรวน แผน ตามด้านของ IT

   ![](media/sample-it-spend/it3.png)
2. ตอนนี้ เลือก**สหรัฐอเมริกา** คุณน่าจะคิดได้แล้ว — ออสเตรเลียเป็นเพียงส่วนเล็ก ๆ ของการใช้จ่ายของเราเมื่อเทียบกับสหรัฐอเมริกา

    ดังนั้น เราบีบให้แคบลงเหลือแค่สหรัฐอเมริกา แล้วเราต้องทำอะไรต่อ เรามาสำรวจว่าส่วนไหนในสหรัฐอเมริกาที่ทำให้เกิดความแปรปรวน

## <a name="ask-questions-of-the-data"></a>ถามคำถามจากข้อมูล
1. เลือก**ตัวอย่างการวิเคราะห์การใช้จ่ายด้าน IT** ในแถบนำทางด้านบนเพื่อกลับไปยังแดชบอร์ด
2. ในกล่องคำถาม พิมพ์ "แสดงด้านของ IT, %ความแปรปรวน แผน, %ความแปรปรวน le3 แผนภูมิแท่ง"

   ![](media/sample-it-spend/it4.png)

   ในด้านแรกของ IT ซึ่งก็คือ **โครงสร้างพื้นฐาน** เปอร์เซ็นต์มีการเปลี่ยนแปลงอย่างรวดเร็ว ระหว่างค่าความแปรปรวนของแผนเริ่มต้น และค่าความแปรปรวนของแผนจากการประเมินล่าสุด

## <a name="ytd-spend-by-cost-elements-page"></a>หน้า "การใช้จ่าย ตามประเภทค่าใช้จ่าย YTD"
ย้อนกลับไปยังแดชบอร์ด และดูไทล์แดชบอร์ด **%ความแปรปรวน แผน %ความแปรปรวน LE3**

![](media/sample-it-spend/it5.png)

โครงสร้างพื้นฐาน เป็นรายการที่เด่นออกมา ด้วยค่าความแปรปรวนเป็นบวกที่ใหญ่มาก

1. คลิกที่ไทล์นี้ เพื่อต่อไปยังหน้า "การใช้จ่าย ตามประเภทค่าใช้จ่าย YTD" ของรายงานตัวอย่างการวิเคราะห์การใช้จ่ายด้าน IT
2. คลิกที่แท่ง**โครงสร้างพื้นฐาน**ในแผนภูมิ "%ความแปรปรวน แผน %ความแปรปรวน LE3 ตามด้านของ IT" ในด้านล่างซ้าย และสังเกตค่าความแปรปรวนเทียบกับแผนใน "%ความแปรปรวน แผน ตามภูมิภาคการขาย" ทางด้านซ้าย

    ![](media/sample-it-spend/it6.png)
3. คลิกที่ชื่อของแต่ละ ประเภทค่าใช้จ่าย ในตัวแบ่งส่วนข้อมูลเพื่อค้นหา ประเภทค่าใช้จ่ายที่มีค่าความแปรปรวนขนาดใหญ่
4. เมื่อมีการเลือก**อื่น ๆ**แล้ว ให้คลิก**โครงสร้างพื้นฐาน**ในด้านของ IT และคลิกด้านย่อยในตัวแบ่งส่วนข้อมูล ด้านย่อยของ IT เพื่อค้นหาด้านย่อย ที่มีความแปรปรวนมากที่สุด  

   เราเห็นความแปรปรวนขนาดใหญ่ใน**เครือข่าย**

   บริษัทตัดสินใจให้บริการโทรศัพท์แก่พนักงานเป็นสวัสดิการ แต่เรื่องนี้ไม่ได้วางแผนเอาไว้ก่อน

## <a name="plan-variance-analysis-page"></a>หน้า "การวิเคราะห์ความแปรปรวนของแผน"
ยังอยู่ในรายงาน คลิกที่แท็บ "การวิเคราะห์ความแปรปรวนของแผน" ที่ด้านล่างของรายงานเพื่อไปที่หน้า 3 ของรายงาน

ในแผนภูมิผสม "ความแปรปรวนแผน, %ความแปรปรวนแผน ตามด้านของธุรกิจ" ทางด้านซ้าย คลิกที่คอลัมน์ โครงสร้างพื้นฐาน เพื่อไฮไลต์ค่าโครงสร้างพื้นฐานในส่วนเหลือของหน้า

![](media/sample-it-spend/it7.png)

สังเกตว่า บนแผนภูมิ “%ความแปรปรวนแผน ตามเดือนและด้านของธุรกิจ" โครงสร้างพื้นฐานเริ่มที่จะมีค่าความแปรปรวนเป็นบวกราว ๆ เดือนกุมภาพันธ์ และเพิ่มขึ้นอย่างต่อเนื่องหลังจากนั้น นอกจากนี้ยังสังเกตว่า ค่าความแปรปรวนของแผน สำหรับโครงสร้างพื้นฐาน แตกต่างกันตามประเทศ เทียบกับค่าของทุก ๆ ด้านของธุรกิจ ใช้ตัวแบ่งส่วนข้อมูล "ด้านของ IT" และ "ด้านย่อยของ IT" ทางด้านขวาเพื่อกรองค่าในส่วนเหลือของหน้า แทนที่จะไฮไลต์พวกนั้น คลิกที่ด้านของ IT ด้านต่าง ๆ ทางด้านขวาเพื่อสำรวจข้อมูลในอีกวิธีหนึ่ง คุณยังสามารถคลิกด้านย่อยของ IT และดูค่าความแปรปรวนที่ระดับนั้น

## <a name="edit-the-report"></a>แก้ไขรายงาน
คลิก**แก้ไขรายงาน**ในมุมบนซ้าย และสำรวจในมุมมองการแก้ไข

* ดูว่าหน้าถูกสร้างขึ้นอย่างไร – เขตข้อมูลในแต่ละแผนภูมิ ตัวกรองบนหน้า
* เพิ่มหน้าและแผนภูมิที่มาจากข้อมูลเดียวกัน
* เปลี่ยนชนิดของการแสดงภาพสำหรับแต่ละแผนภูมิ
* ปักหมุดเหล่านั้นไปยังแดชบอร์ดของคุณ

นี่เป็นสภาพแวดล้อมที่ปลอดภัยที่จะทดลองสิ่งต่าง ๆ﻿ คุณสามารถเลือกที่จะไม่บันทึกการเปลี่ยนแปลงของคุณ ถ้าคุณบันทึก คุณสามารถรับข้อมูล สำหรับสำเนาชุดใหม่ของตัวอย่างนี้ได้เสมอ

## <a name="next-steps-connect-to-your-data"></a>ขั้นตอนถัดไป: เชื่อมต่อกับข้อมูลของคุณ
เราหวังว่าการแนะนำนี้ ได้แสดงให้เห็นว่าแดชบอร์ด, Q&A และรายงาน Power BI สามารถให้ข้อมูลเชิงลึกในข้อมูลการใช้จ่ายด้าน IT ตอนนี้ถึงตาคุณแล้ว — ลองเชื่อมต่อกับข้อมูลของคุณเอง ด้วย Power BI คุณสามารถเชื่อมต่อกับแหล่งข้อมูลที่หลากหลาย เรียนรู้เพิ่มเติมเกี่ยวกับ[เริ่มต้นใช้งาน Power BI](service-get-started.md)
