---
title: นำเข้าสมุดงาน Excel ลงใน Power BI Desktop
description: คุณสามารถนำเข้าเวิร์กบุ๊กของ Excel ที่มีคิวรีของ Power Query แบบจำลอง Power Pivot แผ่นงานของ Power View ลงใน Power BI Desktop
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/22/2020
ms.author: davidi
LocalizationGroup: Connect to data
ms.openlocfilehash: 68dce4919dcc15cfcdd6a7c6776d569e43f9666b
ms.sourcegitcommit: a72567f26c1653c25f7730fab6210cd011343707
ms.translationtype: HT
ms.contentlocale: th-TH
ms.lasthandoff: 05/19/2020
ms.locfileid: "83561753"
---
# <a name="import-excel-workbooks-into-power-bi-desktop"></a>นำเข้าสมุดงาน Excel ลงใน Power BI Desktop
ด้วย Power BI Desktop คุณจะสามารถนำเข้าเวิร์กบุ๊กของ Excel ที่มีคิวรีของ Power Query แบบจำลอง Power Pivot แผ่นงานของ Power View ลงใน Power BI Desktop ได้อย่างง่ายดาย Power BI Desktop จะสร้างรายงานและการจัดรูปแบบการแสดงข้อมูลโดยอัตโนมัติโดยยึดตามเวิร์กบุ๊ก Excel หลังจากนำเข้าแล้ว คุณสามารถปรับปรุงรายงานเหล่านั้นต่อด้วย Power BI Desktop โดยใช้คุณลักษณะที่มีอยู่และคุณลักษณะใหม่ที่เผยแพร่ในอัปเดตประจำเดือนของ Power BI Desktop

## <a name="how-do-i-import-an-excel-workbook"></a>ฉันนำเข้าเวิร์กบุ๊ก Excel ได้อย่างไร?
1. หากต้องการนำเข้าเวิร์กบุ๊ก Excel ลงใน Power BI Desktop เลือก **ไฟล์** > **นำเข้า** > **Power Query, Power Pivot, Power View**

   ![นำเข้าเวิร์กบุ๊กของ Excel](media/desktop-import-excel-workbooks/importexceltopbi_1.png)


2. จากหน้าต่าง **เปิด** เลือกเวิร์กบุ๊ก Excel ที่จะนำเข้า 

   ขณะนี้ ยังไม่มีการจำกัดขนาดหรือจำนวนของวัตถุในเวิร์กบุ๊ก แต่เวิร์กบุ๊กขนาดใหญ่ทำให้ Power BI Desktop ใช้เวลานานในการวิเคราะห์ และนำเข้า

   > [!NOTE]
   > หากต้องการโหลด หรือนำเข้าไฟล์ Excel จากโฟลเดอร์ OneDrive for Business ที่แชร์ หรือจากโฟลเดอร์ Microsoft 365 Group ให้ใช้ URL ของไฟล์ Excel และการป้อนข้อมูลลงในแหล่งข้อมูลในเว็บ Power BI Desktop มีสองสามขั้นตอนที่คุณจำเป็นต้องทำตาม เพื่อจัดรูปแบบ URL ของ OneDrive for Business ให้ถูกต้อง สำหรับข้อมูลและชุดขั้นตอนที่ถูกต้อง ดู [ใช้การเชื่อมโยง OneDrive for Business ใน Power BI Desktop](desktop-use-onedrive-business-links.md)
   > 
   > 

3. จากกล่องโต้ตอบนำเข้าที่ปรากฏขึ้น เลือก **เริ่ม**

   ![นำเข้าเนื้อหาของเวิร์กบุ๊ก Excel](media/desktop-import-excel-workbooks/import-excel-power-bi-5.png)


   Power BI Desktop จะวิเคราะห์เวิร์กบุ๊ก และแปลงเป็นไฟล์ Power BI Desktop (.pbix) การดำเนินการนี้ เป็นเหตุการณ์แบบครั้งเดียว เมื่อไฟล์ Power BI Desktop ถูกสร้างด้วยขั้นตอนเหล่านี้แล้ว ไฟล์ Power BI Desktop จะไม่ขึ้นกับเวิร์กบุ๊ก Excel เดิมอีกต่อไป และสามารถปรับเปลี่ยน บันทึก และแชร์โดยไม่มีผลต่อเวิร์กบุ๊กเดิม

   เมื่อการนำเข้าเสร็จสมบูรณ์ หน้าสรุปจะแสดงรายการที่ถูกแปลง และรายการที่ไม่สามารถนำเข้าได้

   ![หน้าสรุปการนำเข้า](media/desktop-import-excel-workbooks/importexceltopbi_3.png)

4. เลือก **ปิด** 

   Power BI Desktop นำเข้าเวิร์กบุ๊ก Excel และโหลดรายงานที่ยึดตามเนื้อหาของเวิร์กบุ๊ก

   ![รายงานการนำเข้าที่โหลด](media/desktop-import-excel-workbooks/importexceltopbi_4.png)

หลังจากนำเข้าเวิร์กบุ๊กแล้ว คุณจะสามารถทำงานบนรายงานดังกล่าวต่อ คุณสามารถสร้างการแสดงภาพใหม่ เพิ่มข้อมูล หรือสร้างหน้ารายงานใหม่โดยการใช้คุณลักษณะหรือความสามารถใดๆ ที่รวมอยู่ใน Power BI Desktop

## <a name="which-workbook-elements-are-imported"></a>องค์ประกอบไหนของเวิร์กบุ๊กที่ถูกนำเข้า?
Power BI Desktop สามารถนำเข้าองค์ประกอบต่อไปนี้ ซึ่งมักเรียกว่า*วัตถุ*ใน Excel

| วัตถุในเวิร์กบุ๊กของ Excel | ผลลัพธ์สุดท้ายในไฟล์ Power BI Desktop |
| --- | --- |
| คิวรี Power Query |คิวรี Power Query ทั้งหมดจาก Excel จะถูกแปลงเป็นคิวรีใน Power BI Desktop หากมีกลุ่มคิวรีกำหนดไว้ในเวิร์กบุ๊ก Excel จะการทำสำเนาโครงสร้างดังกล่าวใน Power BI Desktop คิวรีทั้งหมดจะถูกโหลด เว้นแต่ว่าจะถูกตั้งค่าเป็น **สร้างเฉพาะการเชื่อมต่อเท่านั้น** ในกล่องโต้ตอบของ Excel **นำเข้าข้อมูล** รูปแบบการโหลดสามารถกำหนดเองโดยการเลือก **คุณสมบัติ** จากแท็บ**หน้าแรก**ของตัวแก้ไข Power Query ใน Power BI Desktop ได้ |
| การเชื่อมต่อข้อมูลภายนอกของ Power Pivot |การเชื่อมต่อข้อมูลภายนอกของ Power Pivot ทั้งหมดถูกแปลงเป็นคิวรีใน Power BI Desktop |
| ตารางที่เชื่อมโยงหรือตารางเวิร์กบุ๊กปัจจุบัน |หากมีตารางแผ่นงานใน Excel ที่เชื่อมโยงกับแบบจำลองข้อมูล หรือเชื่อมโยงกับคิวรี (โดยใช้ฟังก์ชัน *จากตาราง* หรือ *Excel.CurrentWorkbook()* ใน M) ตัวเลือกต่อไปนี้จะปรากฏขึ้น: <ol><li><b>นำเข้าตารางไปยังไฟล์ของ Power BI Desktop</b> ตารางนี้เป็นสแนปช็อตครั้งเดียวของข้อมูล หลังจากที่ข้อมูลเป็นแบบอ่านอย่างเดียวในตารางใน Power BI Desktop มีข้อจำกัดขนาดที่ 1 ล้านตัวอักษร (รวมส่วนหัวของคอลัมน์และเซลล์ทั้งหมด) สำหรับตารางที่สร้างขึ้นโดยใช้ตัวเลือกนี้</li><li><b>คงการเชื่อมต่อไปยังเวิร์กบุ๊กเดิม</b> อีกทางเลือกหนึ่งคือ คุณสามารถคงการเชื่อมต่อไปยังเวิร์กบุ๊ก Excel เดิม และ Power BI Desktop จะดึงข้อมูลล่าสุดในตารางนี้ในการรีเฟรชแต่ละครั้ง เช่นเดียวกับคิวรีอื่นใด ๆ ที่สร้างขึ้นจากเวิร์กบุ๊ก Excel ใน Power BI Desktop</li></ul> |
| คอลัมน์จากการคำนวณ, หน่วยวัด, KPI, ประเภทข้อมูล และความสัมพันธ์ของรูปแบบข้อมูล |วัตถุรูปแบบข้อมูลเหล่านี้จะถูกแปลงเป็นวัตถุเทียบเท่าใน Power BI Desktop สังเกตว่า มีบางประเภทข้อมูลที่ยังไม่มีใน Power BI Desktop เช่น รูปภาพ ในกรณีเหล่านี้ ข้อมูลของประเภทข้อมูลจะถูกล้างค่าสำหรับคอลัมน์ดังกล่าว |
| แผ่นงาน Power View |หน้ารายงานใหม่จะถูกสร้างขึ้นสำหรับแต่ละแผ่นงาน Power View ใน Excel ชื่อและลำดับของหน้ารายงานเหล่านี้จะตรงกับเวิร์กบุ๊ก Excel เดิม |

## <a name="are-there-any-limitations-to-importing-a-workbook"></a>มีข้อจำกัดในการนำเข้าเวิร์กบุ๊กหรือไม่?
มีข้อจำกัดบางอย่างเมื่อต้องการนำเข้าเวิร์กบุ๊กไปยัง Power BI Desktop:

* **การเชื่อมต่อภายนอกไปยังรูปแบบตาราง SQL Server Analysis Services:** ใน Excel 2013 สามารถสร้างการเชื่อมต่อกับรูปแบบตารางของ SQL Server Analysis Services ได้แล้ว และสร้างรายงาน Power View ไว้ด้านบนรูปแบบเหล่านี้ได้โดยไม่จำเป็นต้องนำเข้าข้อมูล การเชื่อมต่อชนิดนี้ ในขณะนี้ยังไม่รองรับให้เป็นส่วนหนึ่งของการนำเข้าเวิร์กบุ๊ก Excel ลงใน Power BI Desktop ในระหว่างนี้ คุณต้องสร้างการเชื่อมต่อภายนอกเหล่านี้ใน Power BI Desktop ใหม่
* **ลำดับชั้น:** ในขณะนี้ ยังไม่มีการรองรับวัตถุรูปแบบข้อมูลดังกล่าวใน Power BI Desktop ดังนั้น ลำดับชั้นจะถูกข้ามไปตอนนำเข้าเวิร์กบุ๊ก Excel ลงใน Power BI Desktop
* **คอลัมน์ข้อมูลไบนารี:** ในขณะนี้ ยังไม่มีการรองรับคอลัมน์รูปแบบข้อมูลดังกล่าวใน Power BI Desktop คอลัมน์ข้อมูลไบนารีจะถูกเอาออกจากตารางผลลัพธ์ใน Power BI Desktop
* **องค์ประกอบ Power View ที่ยังไม่มีการรองรับ:** ยังมีบางคุณลักษณะใน Power View ที่ไม่มีการรองรับใน Power BI Desktop เช่น ธีม หรือการแสดงภาพบางชนิด (แผนภูมิกระจายที่มีแกนเคลื่อนไหว ลักษณะการดูรายละเอียดแนวลึก ฯลฯ) แสดงภาพเหล่านี้ จะแสดงเป็นข้อความ*ไม่สนับสนุนการแสดงภาพ*บนตำแหน่งของวิชวลในการรายงาน Power BI Desktop ซึ่งคุณสามารถลบ หรือกำหนดค่าใหม่ตามความจำเป็น
* **การใช้ระยะที่ตั้งชื่อ*****จากตาราง*****ใน Power Query หรือใช้*****Excel.CurrentWorkbook*****ใน M:** การนำเข้าข้อมูลในระยะที่ตั้งชื่อนี้ยังไม่มีการรองรับใน Power BI Desktop แต่มีแผนที่จะรองรับในการอัปเดต ในปัจจุบัน ระยะที่ตั้งชื่อเหล่านี้จะโหลดลงใน Power BI Desktop เป็นรูปการเชื่อมต่อไปยังเวิร์กบุ๊ก Excel ภายนอกแทน
* **PowerPivot ไป SSRS:** การเชื่อมต่อภายนอกของ PowerPivot กับ SQL Server Reporting Services (SSRS) ยังไม่ได้รับการสนับสนุน เนื่องจากแหล่งข้อมูลนั้นยังไม่มีใน Power BI Desktop

