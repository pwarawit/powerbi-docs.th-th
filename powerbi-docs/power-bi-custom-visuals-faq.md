---
title: คำถามที่ถามบ่อยเกี่ยวกับวิชวลแบบกำหนดเองของ Power BI
description: เรียกดูรายการคำถามที่ถามบ่อยและคำตอบเกี่ยวกับวิชวลแบบกำหนดเองของ Power BI
author: markingmyname
ms.author: maghan
manager: kfile
ms.reviewer: ''
ms.service: powerbi
ms.subservice: powerbi-custom-visuals
ms.topic: conceptual
ms.custom: ''
ms.date: 12/17/2018
ms.openlocfilehash: 0418016fd7a194ff2e37e979219b97e94520f9ae
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: th-TH
ms.lasthandoff: 01/15/2019
ms.locfileid: "54282114"
---
# <a name="frequently-asked-questions-about-power-bi-custom-visuals"></a>คำถามที่ถามบ่อยเกี่ยวกับวิชวลแบบกำหนดเองของ Power BI

## <a name="organizational-custom-visuals"></a>วิชวลแบบกำหนดเองขององค์กร

### <a name="how-can-the-admin-manage-the-organizational-custom-visuals"></a>ผู้ดูแลระบบสามารถจัดการวิชวลแบบกำหนดเองขององค์กรได้อย่างไร

ในพอร์ทัลผู้ดูแล ในแท็บ "วิชวลแบบกำหนดเองขององค์กร" ผู้ดูแลระบบสามารถดูและ[จัดการวิชวลแบบกำหนดเองขององค์กรทั้งหมด](https://docs.microsoft.com/power-bi/service-admin-portal#organization-visuals)ได้: เพิ่ม ปิดใช้งาน เปิดใช้งาน และลบ
ไม่ต้องแชร์วิชวลทางอีเมลหรือโฟลเดอร์ที่ใช้ร่วมกันอีกต่อไปแล้ว! เมื่อเปิดใช้ในที่เก็บข้อมูลขององค์กร ผู้ใช้ในองค์กรสามารถค้นหาวิชวลแบบกำหนดเองขององค์กรได้อย่างง่ายดาย และสามารถนำเข้าไปยังรายงานได้โดยตรงจาก Power BI Desktop หรือการบริการ สามารถหาวิชวลแบบกำหนดเองขององค์กรได้จากร้านค้าที่มีอยู่ภายใน (ใน Desktop และบริการ) ในแท็บ *องค์กรของฉัน* เมื่อผู้ดูแลระบบอัปโหลดวิชวลแบบกำหนดเองขององค์กรเวอร์ชันใหม่ ทุกคนในองค์กรจะได้รับเวอร์ชันที่อัปเดตนั้น ผู้เขียนรายงานไม่จำเป็นต้องลบวิชวลออกจากรายงานเมื่อต้องการใช้วิชวลจากเวอร์ชันใหม่นี้ เพราะว่ารายงานทั้งหมดที่มีการใช้วิชวลเหล่านี้จะได้รับการอัปเดตอัตโนมัติ! กลไกการอัปเดตนั้นเหมือนกันกับวิชวลจาก Marketplace

### <a name="if-an-admin-uploads-a-custom-visual-from-the-public-marketplace-to-the-organization-store-is-it-automatically-updated-once-a-vendor-updates-the-visual-in-the-public-marketplace"></a>ถ้าผู้ดูแลระบบอัปโหลดวิชวลแบบกำหนดเองจาก Marketplace สาธารณะ ไปยังที่เก็บข้อมูลขององค์กร เมื่อผู้จัดจำหน่ายอัปเดตวิชวลใน Marketplace สาธารณะแล้วจะมีการอัปเดตตามโดยอัตโนมัติหรือไม่

ไม่ จะไม่มีการอัปเดตอัตโนมัติจาก Marketplace สาธารณะ
เนื่องจากผู้ดูแลระบบไม่ได้มีหน้าที่อัปเดตเวอร์ชันของวิชวลแบบกำหนดเองขององค์กร

### <a name="is-there-a-way-to-disable-the-organizational-store"></a>มีวิธีปิดใช้งานที่จัดเก็บข้อมูลขององค์กรหรือไม่

ไม่ ผู้ใช้จะเห็นแท็บ "องค์กรของฉัน" จาก Power BI desktop และบริการเสมอ ผู้ดูแลระบบสามารถปิดใช้งาน หรือลบวิชวลแบบกำหนดเองขององค์กรทั้งหมดจากพอร์ทัลผู้ดูแลได้ และที่เก็บขององค์กรจะว่างเปล่า
  
### <a name="if-the-administrator-disables-custom-visuals-from-the-admin-portal-tenant-settings-do-users-still-have-access-to-the-organizational-custom-visuals"></a>ถ้าผู้ดูแลระบบปิดใช้งานวิชวลแบบกำหนดเองจากพอร์ทัลผู้ดูแล (การตั้งค่าผู้เช่า) ผู้ใช้จะยังคงสามารถเข้าถึงวิชวลแบบกำหนดเองขององค์กรได้หรือไม่

ใช่ ถ้าผู้ดูแลระบบปิดใช้งานวิชวลแบบกำหนดเองจากพอร์ทัลผู้ดูแล จะไม่มีผลต่อที่เก็บขององค์กร บางองค์กรปิดใช้งานวิชวลแบบกำหนดเอง และเปิดใช้งานเฉพาะวิชวลที่เลือกมา ซึ่งนำเข้าและอัปโหลดไปยังที่เก็บขององค์กรโดยผู้ดูแลระบบของ Power BI ไม่มีการบังคับการปิดใช้งานวิชวลแบบกำหนดเองจากพอร์ทัลผู้ดูแลระบบใน Power BI Desktop ผู้ใช้ Desktop จะยังคงเพิ่มและใช้วิชวลแบบกำหนดเองจาก Marketplace สาธารณะในรายงานได้ อย่างไรก็ตาม วิชวลแบบกำหนดเองที่เป็นสาธารณะเหล่านั้นจะหยุดการแสดงภาพ เมื่อมีการเผยแพร่ไปยังการบริการของ Power BI และเมื่อมีการแจ้งข้อผิดพลาดที่เหมาะสม เมื่อใช้การบริการของ Power BI คุณจะไม่สามารถนำเข้าวิชวลแบบกำหนดเองจาก Marketplace สาธารณะได้ สามารถนำเข้าวิชวลจากที่เก็บขององค์กรได้เท่านั้น เพราะว่ามีการบังคับใช้การตั้งค่าวิชวลแบบกำหนดเองในพอร์ทัลผู้ดูแลระบบไว้ในการบริการของ Power BI

### <a name="why-does-the-organizational-store-and-organizational-custom-visuals-make-a-great-enterprise-solution"></a>ทำไมที่เก็บข้อมูลขององค์กรและวิชวลแบบกำหนดเองขององค์กรจึงเป็นโซลูชันที่ยอดเยี่ยมของบริษัท

* ทุกคนจะได้วิชวลเวอร์ชันเดียวกัน ซึ่งได้รับการควบคุมโดยผู้ดูแลระบบ Power BI เมื่อผู้ดูแลระบบอัปเดตเวอร์ชันของวิชวลในพอร์ทัลผู้ดูแลระบบ ผู้ใช้ทุกรายในองค์กรจะได้รับการอัปเดตเวอร์ชันโดยอัตโนมัติ

* ไม่ต้องแชร์ไฟล์วิชวลทางอีเมลหรือโฟลเดอร์ที่ใช้ร่วมกันอีกต่อไปแล้ว! สมาชิกทุกคนที่เข้าสู่ระบบจะเห็นได้เหมือนกันหมดในที่เดียว

* ด้วยความปลอดภัยและการรองรับ เวอร์ชันใหม่ของวิชวลแบบกำหนดเองขององค์กรจะได้รับการอัปเดตโดยอัตโนมัติในรายงานทั้งหมด เหมือนกันกับวิชวลของ Marketplace

* ผู้ใช้ในองค์กรที่ใช้วิชวลแบบกำหนดเองขององค์กรต้องเข้าสู่ระบบเพื่อหาวิชวลแบบกำหนดเองขององค์กรและนำไปใช้ ซึ่งเป็นส่วนหนึ่งของระบบรักษาความปลอดภัยสำหรับองค์กร

* ผู้ดูแลระบบสามารถควบคุมได้ว่าวิชวลแบบกำหนดเองตัวใดจะพร้อมใช้งานในองค์กร

* ผู้ดูแลระบบสามารถเปิดใช้งาน/ปิดใช้งานวิชวลสำหรับการทดสอบจากพอร์ทัลผู้ดูแลระบบได้ เนื่องจากวิชวลเหล่านั้นจะได้รับอนุญาตให้เฉพาะสมาชิกองค์กรใช้ได้เท่านั้น จึงเป็นการบังคับใช้ระบบความปลอดภัยที่ดีขึ้น

## <a name="certified-custom-visuals"></a>วิชวลแบบกำหนดเองที่ได้รับการรับรอง

### <a name="what-are-certified-custom-visuals"></a>วิชวลแบบกำหนดเองที่ได้รับการรับรองคืออะไร

วิชวลแบบกำหนดเองที่ได้รับการรับรองคือวิชวลใน [Marketplace](https://appsource.microsoft.com/marketplace/apps?page=1&product=power-bi-visuals) ที่ตรงตามข้อกำหนดรหัส[ที่ระบุไว้](power-bi-custom-visuals-certified.md) และผ่านการทดสอบโดยทีม Power BI  มีการออกแบบการทดสอบที่ทำขึ้นเพื่อตรวจสอบวิชวลที่ไม่ได้เข้าถึงบริการหรือทรัพยากรภายนอก อย่างไรก็ตาม Microsoft ไม่ใช่ผู้เขียนวิชวลแบบกำหนดเองประเภทบุคคลที่สาม เราแนะนำให้ลูกค้าติดต่อผู้เขียนโดยตรงเพื่อยืนยันการทำงานของวิชวลดังกล่าว

## <a name="visuals-with-additional-purchases"></a>วิชวลที่มีการซื้อเพิ่มเติม

### <a name="what-is-a-visual-with-additional-purchases"></a>วิชวลที่มีการซื้อเพิ่มเติมคืออะไร?

วิชวลที่มีการซื้อเพิ่มเติมเหมือนกับการซื้อภายในแอป (IAP) ที่เพิ่มเข้ามาในตลาดซึ่ง add-in เหล่านี้มีป้ายราคา  **อาจจำเป็นต้องซื้อเพิ่มเติม**

วิชวลแบบกำหนดเองของ IAP นั้นฟรี วิชวลแบบกำหนดเองที่สามารถดาวน์โหลดได้ - ผู้ใช้ไม่ต้องจ่ายอะไรเลยในการดาวน์โหลดวิชวลแบบกำหนดเองเหล่านั้นจากตลาด วิชวล IAP เสนอการซื้อภายในแอปแบบทางเลือกสำหรับคุณลักษณะขั้นสูง  

### <a name="whats-the-benefit-to-developers"></a>ประโยชน์สำหรับนักพัฒนามีอะไรบ้าง

ผู้เข้าชมรายวันจำนวนมากจะสามารถค้นหาวิชวลแบบกำหนดเองของ IAP ใน AppSource นำมาซึ่งปริมาณการใช้งานอันมีค่า และการรับรู้ที่เพิ่มขึ้นสำหรับวิชวลแบบกำหนดเองของ IAP และคุณในฐานะนักพัฒนา

หากจนกระทั่งเมื่อเร็ว ๆ นี้คุณจัดการวิชวลเหล่านั้นผ่านเว็บไซต์ของคุณ ตอนนี้คุณสามารถส่งวิชวลเหล่านั้นไปยัง AppSource ได้ ซึ่งจะเพิ่มระดับของความสามารถในการค้นหาและการมองเห็นของวิชวล IAP ภายในชุมชน Power BI

วิชวลใน AppSource จะมีช่องทางการรับคำติชมโดยตรงจากลูกค้าของคุณที่ใช้วิชวลแบบกำหนดเองของ IAP ผ่านระบบการตรวจสอบและการให้คะแนนจัดอันดับในร้านค้า  

เมื่อวิชวล IAP ได้รับการอนุมัติโดยทีมตรวจสอบความถูกต้องของ AppSource คุณอาจส่งวิชวลเหล่านั้นออกไปเพื่อขอให้มีการรับรองได้ ซึ่งเป็นกระบวนการทางเลือก  

เมื่อวิชวลผ่านการรับรองแล้ว วิชวลแบบกำหนดเองของ IAP สามารถส่งออกไปยัง PowerPoint และแสดงในอีเมลที่ได้รับเมื่อผู้ใช้สมัครใช้งานในหน้ารายงานได้ ดังนั้นวันนี้ด้วยการส่งวิชวล IAP สู่ตลาด วิชวลแบบกำหนดเองของ IAP ยังได้รับการรับรองและมีการรองรับชุดคุณลักษณะพิเศษอีกด้วย  

### <a name="do-iap-visuals-need-to-be-certified"></a>วิชวล IAP จำเป็นต้องผ่านการรับรองหรือไม่

กระบวนการการรับรองเป็นกระบวนการทางเลือก ขึ้นอยู่กับผู้พัฒนาที่จะตัดสินใจว่าจะรับรองวิชวลแบบกำหนดเองของ IAP หรือไม่เหมือนกันกับวิชวลฟรี

### <a name="what-is-changing-in-the-submission-process"></a>มีอะไรเปลี่ยนแปลงในกระบวนการส่งหรือไม่

กระบวนการส่งวิชวลแบบกำหนดเองของ IAP ไปยังตลาดมีกระบวนการเหมือนกับวิชวลฟรี ซึ่งเกิดขึ้นผ่านแดชบอร์ดของผู้ขาย  การเปลี่ยนแปลงเพียงขั้นตอนเดียวในการส่งคือผู้พัฒนาจะต้องระบุในบันทึกย่อของผู้พัฒนาในแดชบอร์ดของผู้ขายว่า: "วิชวลที่มีการซื้อภายในแอป" คุณจะต้องระบุคีย์ใบอนุญาต/โทเค็นหากจำเป็นเพื่อตรวจสอบคุณลักษณะที่ชำระเงิน/ขั้นสูง  

จะไม่มีตัวเลือกใหม่ในแดชบอร์ดของผู้ขาย: *ฟรีเมื่อซื้อภายในแอป* คุณจะต้องส่งวิชวล IAP ของคุณเป็น *ฟรี*

นอกจากนี้ แจ้งให้ผู้ใช้ทราบถึงสิ่งที่คาดหวังโดยระบุคำอธิบายแบบยาวในร้านค้าของคุณว่าคุณลักษณะใดฟรีและคุณลักษณะใดที่ต้องมีการสั่งซื้อเพิ่มเติมเพื่อใช้งาน  

### <a name="what-should-i-do-beforesubmittingmy-iap-custom-visual"></a>ฉันควรทำอย่างไรก่อนที่จะส่งวิชวลแบบกำหนดเองของ IAP

หากคุณกำลังใช้งานวิชวลแบบกำหนดเองของ IAP หรือมีอยู่แล้วหนึ่งวิชวล ตรวจสอบให้แน่ใจว่าเป็นไปตามข้อแนะนำ  

หากคุณมีโลโก้ในวิชวลแบบกำหนดเอง ตรวจสอบให้แน่ใจว่าเป็นไปตามข้อแนะนำของโลโก้ (สี ตำแหน่ง ขนาด และการเรียกใช้การดำเนินการ)

นอกจากนี้คุณยังสามารถหาบันทึกย่อแนวทางปฏิบัติที่ดีที่สุดในข้อแนะนำได้อีกด้วย  

### <a name="can-i-get-my-iap-custom-visual-certified"></a>ฉันสามารถขอรับการรับรองวิชวลแบบกำหนดเองของ IAP ได้หรือไม่

ได้ เหมือนกับวิชวลฟรี  เมื่อวิชวลแบบกำหนดเองของ IAP ของคุณได้รับการอนุมัติจากทีม AppSource คุณสามารถส่งวิชวลของคุณเข้าสู่กระบวนการรับรองได้

หากต้องการรับรองวิชวลของคุณ คุณควรปฏิบัติตามข้อกำหนดในการขอการรับรอง ตัวอย่างเช่น วิชวลไม่สามารถเข้าถึงบริการภายนอกสำหรับการตรวจสอบความถูกต้องใบอนุญาตได้

เรียกคืนการรับรองเป็นกระบวนการทางเลือกขึ้นอยู่กับคุณที่จะตัดสินใจว่าคุณต้องการให้วิชวล IAP ของคุณได้รับการรับรองหรือไม่

## <a name="additional-questions"></a>คำถามเพิ่มเติม

### <a name="how-to-get-support"></a>ขอรับการสนับสนุนอย่างไร

อย่าลังเลที่จะติดต่อทีมดูแลวิชวลแบบกำหนดเอง: *pbicvsupport@microsoft.com* กับคำถาม ความคิดเห็น หรือปัญหาที่คุณมี  

## <a name="next-steps"></a>ขั้นตอนถัดไป

สำหรับข้อมูลเพิ่มเติม โปรดเยี่ยมชม [แก้ไขปัญหาวิชวลแบบกำหนดเองของ Power BI ของคุณ](power-bi-custom-visuals-troubleshoot.md)
