---
title: จากสมุดงาน Excel สู่รายงานอันน่าตื่นตาตื่นใจในบริการ Power BI
description: บทความนี้แสดงให้เห็นว่าคุณสามารถสร้างรายงานอันน่าตื่นตาตื่นใจจากสมุดงาน Excel อย่างรวดเร็วได้อย่างไร
author: maggiesMSFT
manager: kfile
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 08/12/2019
ms.author: maggies
LocalizationGroup: Data from files
ms.openlocfilehash: ed4bc9d10e3e1512aba559d77ba8729a39cb8a84
ms.sourcegitcommit: d12bc6df16be1f1993232898f52eb80d0c9fb04e
ms.translationtype: HT
ms.contentlocale: th-TH
ms.lasthandoff: 08/13/2019
ms.locfileid: "68995060"
---
# <a name="from-excel-workbook-to-stunning-report-in-the-power-bi-service"></a>จากสมุดงาน Excel สู่รายงานอันน่าตื่นตาตื่นใจในบริการ Power BI
ผู้จัดการต้องการดูรายงานตัวเลขยอดขายของคุณที่รวมข้อมูลที่น่าประทับใจจากแคมเปญล่าสุดภายในวันนี้ แต่ข้อมูลล่าสุดอยู่ในระบบของบุคคลที่สามและไฟล์ต่าง ๆ ในคอมพิวเตอร์โน๊ตบุ๊คของคุณ ในอดีตต้องใช้เวลาหลายชั่วโมงในการสร้างภาพและจัดรูปแบบรายงาน และคุณเริ่มที่จะรู้สึกกังวล

ไม่ต้องกังวล ด้วย Power BI คุณสามารถสร้างรายงานอันน่าทึ่งได้ในเพียงน้อยนิด

ในตัวอย่างนี้ เราจะอัปโหลดไฟล์ Excel จากระบบภายใน สร้างรายงานใหม่ และแชร์กับเพื่อนร่วมงาน ทั้งหมดนี้ทำได้ภายใน Power BI

## <a name="prepare-your-data"></a>จัดเตรียมข้อมูลของคุณ
เราใช้ไฟล์ Excel ง่าย ๆ เพื่อแสดงเป็นตัวอย่าง 

1. ก่อนที่คุณสามารถโหลดไฟล์ Excel ของคุณลงใน Power BI คุณต้องจัดระเบียบข้อมูลของคุณในตารางเดียวก่อน ในตารางแบบคงที่ แต่ละคอลัมน์ประกอบด้วยข้อมูลประเภทเดียวกัน ตัวอย่างเช่น ข้อความ วันที่ ตัวเลข หรือสกุลเงิน ตารางของคุณควรมีแถวส่วนหัว แต่ไม่มีคอลัมน์หรือแถวที่แสดงผลรวม

   ![ข้อมูลที่มีการจัดระเบียบใน Excel](media/service-from-excel-to-stunning-report/pbi_excel_file.png)

2. ถัดไป จัดรูปแบบข้อมูลของคุณเป็นหนึ่งตาราง ใน Excel ที่แถบ**หน้าแรก** ในกลุ่ม**สไตล์** เลือก**จัดรูปแบบเป็นตาราง** 

3. เลือกลักษณะตารางที่จะนำไปใช้กับแผ่นงานของคุณ 

   ขณะนี้แผ่นงาน Excel ของคุณพร้อมที่จะโหลดลงใน Power BI

   ![ข้อมูลที่จัดรูปแบบเป็นตาราง](media/service-from-excel-to-stunning-report/pbi_excel_table.png)

## <a name="upload-your-excel-file-to-the-power-bi-service"></a>อัปโหลดไฟล์ Excel ของคุณไปยังบริการ Power BI
บริการ Power BI เชื่อมต่อกับแหล่งข้อมูลจำนวนมาก รวมถึงไฟล์ Excel ที่อยู่บนคอมพิวเตอร์ของคุณ 

 > [!NOTE] 
 > การทำตามส่วนที่เหลือของบทช่วยสอนนี้ ให้ใช้[สมุดงานตัวอย่างการเงิน](sample-financial-download.md)

1. ลงชื่อเข้าบริการ Power BI เพื่อเริ่มใช้งาน หากคุณยังไม่ได้ลงทะเบียน[คุณสามารถทำได้โดยไม่มีค่าใช้จ่าย](https://powerbi.com)

2. คุณต้องการสร้างแดชบอร์ดใหม่ เปิด**พื้นที่ทำงานของฉัน**และเลือกไอคอน **สร้าง**

   ![สร้างไอคอน](media/service-from-excel-to-stunning-report/power-bi-new-dash.png)

3. เลือก**แดชบอร์ด** ใส่ชื่อ จากนั้นเลือก **สร้าง** 

   แดชบอร์ดใหม่แสดงขึ้น ซึ่งไม่มีข้อมูล

   ![สร้างรายการแบบเลื่อนลง](media/service-from-excel-to-stunning-report/power-bi-create-dash.png)

4. ที่ด้านล่างของพื้นที่นำทางด้านซ้าย เลือก**รับข้อมูล** 

5. บนหน้า **รับข้อมูล** ในกล่อง **ไฟล์** ภายใต้ **สร้างเนื้อหาใหม่** เลือก **รับ**

   ![รับข้อมูลจากไฟล์](media/service-from-excel-to-stunning-report/pbi_get_files.png)

6. บนหน้า **ไฟล์** ให้เลือก **ไฟล์ภายในเครื่อง** นำทางไปยังไฟล์สมุดงาน Excel บนคอมพิวเตอร์ของคุณ และเลือก **เปิด** เพื่อโหลดลงในบริการ Power BI 

   ![รับข้อมูล > หน้าต่างไฟล์](media/service-from-excel-to-stunning-report/pbi_local_file.png)

7. จากหน้า **ไฟล์ภายในเครื่อง** เลือก **นำเข้า**


## <a name="build-your-report"></a>บันทึกรายงานของคุณ
หลังจากบริการ Power BI นำเข้าไฟล์ Excel ของคุณแล้ว คุณเริ่มสร้างรายงานของคุณได้ 

1. เมื่อข้อความ **ชุดข้อมูลของคุณพร้อม** ปรากฏขึ้น ให้เลือก**ดูชุดข้อมูล**  

   Power BI เปิดขึ้นในมุมมองการแก้ไขและแสดงพื้นที่รายงาน ที่ด้านขวาคือบานหน้าต่าง**การแสดงข้อมูลด้วยภาพ** **ตัวกรอง** และ **เขตข้อมูล** โปรดสังเกตว่า ข้อมูลในตารางสมุดงาน Excel ของคุณปรากฏขึ้นในบานหน้าต่าง **เขตข้อมูล** ที่ใต้ชื่อของตาราง Power BI แสดงรายการของส่วนหัวของคอลัมน์เป็นแต่ละช่อง

   ![ข้อมูล Excel มีลักษณะเหมือนกับในพื้นที่เขตข้อมูลข้อมูล](media/service-from-excel-to-stunning-report/pbi_report_fields.png)

2. ตอนนี้คุณสามารถเริ่มต้นสร้างการแสดงภาพได้ สมมติว่าผู้จัดการของคุณต้องการเห็นผลกำไรเมื่อเวลาผ่านไป ในบานหน้าต่าง **เขตข้อมูล** ลาก**กำไร**ไปยังพื้นที่ของรายงาน 

   ตามค่าเริ่มต้น Power BI แสดงแผนภูมิแท่ง 

3. ลาก**วันที่**ไปยังพื้นที่ของรายงาน 

   Power BI อัปเดตแผนภูมิแท่งเพื่อแสดงกำไรตามวันที่

   ![แผนภูมิคอลัมน์ในตัวแก้ไขรายงาน](media/service-from-excel-to-stunning-report/pbi_report_pin-new.png)

   > [!TIP]
   > ถ้าแผนภูมิของคุณดูไม่เหมือนกับที่คุณคาดหวังไว้ ให้ตรวจสอบการรวมข้อมูลของคุณ ตัวอย่างเช่น ในบริเวณ**ค่า** คลิกขวาที่เขตข้อมูลที่คุณเพิ่งเพิ่มเข้ามา และตรวจสอบให้แน่ใจว่าข้อมูลรวมกันด้วยแนวทางที่คุณต้องการ ในตัวอย่างนี้ เรากำลังใช้**ผลรวม**
   > 

ผู้จัดการของคุณต้องการทราบว่าประเทศใดทำกำไรมากที่สุด สร้างความประทับใจให้กับพวกเขาโดยการแสดงข้อมูลแบบแผนที่ 

1. เลือกพื้นที่ว่างบนพื้นที่รายงานของคุณ 

2. จากบานหน้าต่าง **เขตข้อมูล** ให้ลากเขตข้อมูล **ประเทศ** และ **กำไร** ไปยังพื้นที่รายงานของคุณ

   Power BI สร้างภาพแผนที่พร้อมฟองอากาศที่เป็นตัวแทนผลกำไรของแต่ละพื้นที่

   ![วิชวลแผนที่ในตัวแก้ไขรายงาน](media/service-from-excel-to-stunning-report/pbi_report_map-new.png)

คุณต้องการแสดงภาพที่นำเสนอยอดขายตามภาคส่วนผลิตภัณฑ์และการตลาดหรือไม่? ทำได้ง่าย 

1. ในบานหน้าต่าง **เขตข้อมูล** ให้เลือกเขตข้อมูล **การขาย**, **ผลิตภัณฑ์** และ **ภาคส่วน** 
   
   Power BI สร้างแผนภูมิแท่งได้ทันที 

2. เปลี่ยนชนิดของแผนภูมิโดยการเลือกไอคอนใดไอคอนหนึ่งในเมนู**การแสดงข้อมูลด้วยภาพ** เช่น เปลี่ยนเป็น**แผนภูมิคอลัมน์แบบเรียงซ้อนกัน** 

3. เมื่อต้องการเรียงลำดับแผนภูมิ ให้เลือกจุดไข่ปลา (...) > **เรียงลำดับตาม**

   ![แผนภูมิคอลัมน์แบบเรียงซ้อนในตัวแก้ไขรายงาน](media/service-from-excel-to-stunning-report/pbi_barchart-new.png)

ปักหมุดวิชวลทั้งหมดของคุณไปยังแดชบอร์ด คุณพร้อมที่จะแชร์กับเพื่อนร่วมงานของคุณแล้วในขณะนี้

   ![แดชบอร์ดที่มีการปักหมุดวิชวลจำนวนสามภาพ](media/service-from-excel-to-stunning-report/pbi_report.png)

## <a name="share-your-dashboard"></a>แชร์แดชบอร์ดของคุณ
สมมติว่าคุณต้องการแชร์หน้าแดชบอร์ดของคุณกับผู้จัดการของคุณ คุณสามารถแชร์แดชบอร์ดและรายงานที่สำคัญของคุณกับเพื่อนร่วมงานที่มีบัญชี Power BI บุคคลเหล่านี้สามารถโต้ตอบกับรายงานของคุณ แต่ไม่สามารถบันทึกการเปลี่ยนแปลงได้

1. เมื่อต้องการแชร์รายงานของคุณ ที่ด้านบนสุดของแดชบอร์ด ให้เลือก**แชร์**

   ![ไอคอนแชร์](media/service-from-excel-to-stunning-report/power-bi-share.png)

   Power BI แสดงหน้า**แชร์แดชบอร์ด** 

2. ป้อนที่อยู่อีเมลของผู้รับในช่อง **ป้อนที่อยู่อีเมล** และเพิ่มข้อความในช่องด้านล่าง 

3. เมื่อต้องการอนุญาตให้ผู้รับแชร์แดชบอร์ดของคุณกับผู้อื่น เลือก**อนุญาตให้ผู้รับแชร์แดชบอร์ดของคุณ** เลือก**แชร์**

   ![หน้าต่างแชร์แดชบอร์ด](media/service-from-excel-to-stunning-report/power-bi-share-dash-new.png)

## <a name="next-steps"></a>ขั้นตอนถัดไป

* [เริ่มต้นใช้งาน Power BI service](service-get-started.md)
* [เริ่มต้นใช้งาน Power BI Desktop](desktop-getting-started.md)
* [แนวคิดพื้นฐานสำหรับนักออกแบบในบริการ Power BI](service-basic-concepts.md)

มีคำถามเพิ่มเติมหรือไม่? [ลองไปที่ชุมชน Power BI](http://community.powerbi.com/)

