---
title: 'ตัวอย่างความสามารถในการทำกำไรลูกค้าสำหรับ Power BI: ชมการแนะนำ'
description: 'ตัวอย่างความสามารถในการทำกำไรลูกค้าสำหรับ Power BI: ชมการแนะนำ'
author: maggiesMSFT
ms.reviewer: amac
ms.service: powerbi
ms.subservice: powerbi-desktop
ms.topic: conceptual
ms.date: 07/05/2019
ms.author: maggies
LocalizationGroup: Samples
ms.openlocfilehash: 160c5736bc2894e629f5bb375dd07e993def1e0c
ms.sourcegitcommit: c395fe83d63641e0fbd7c98e51bbab224805bbcc
ms.translationtype: HT
ms.contentlocale: th-TH
ms.lasthandoff: 11/21/2019
ms.locfileid: "74265553"
---
# <a name="customer-profitability-sample-for-power-bi-take-a-tour"></a>ตัวอย่างความสามารถในการทำกำไรลูกค้าสำหรับ Power BI: ชมการแนะนำ

ชุดเนื้อหาตัวอย่างความสามารถในการทำกำไรจากลูกค้าประกอบด้วยแดชบอร์ด รายงาน และชุดข้อมูลสำหรับบริษัทที่ผลิตเอกสารทางการตลาด แดชบอร์ดนี้ถูกสร้างขึ้นโดย CFO เพื่อดูเมตริกสำคัญเกี่ยวกับผู้จัดการหน่วยธุรกิจห้าราย (ผู้บริหาร) ผลิตภัณฑ์ ลูกค้า และอัตราส่วนกำไรขั้นต้น (GM) พวกเขาสามารถมองเห็นปัจจัยที่ส่งผลต่อความสามารถในการทำกำไรได้ในทันที

![แดชบอร์ดสำหรับตัวอย่างความสามารถในการทำกำไรลูกค้า](media/sample-customer-profitability/power-bi-dash.png)

ตัวอย่างนี้เป็นส่วนหนึ่งของชุดตัวอย่าง ที่แสดงให้เห็นวิธีการที่คุณสามารถใช้ Power BI กับข้อมูล รายงาน และแดชบอร์ดที่เกี่ยวข้องกับธุรกิจ ซึ่งสร้างขึ้นโดย [obviEnce](http://www.obvience.com/) ด้วยข้อมูลจริงที่ไม่มีการระบุชื่อ ข้อมูลมีให้ใช้งานหลายรูปแบบ: ชุดเนื้อหา ไฟล์ Power BI Desktop .pbix หรือเวิร์กบุ๊ก Excel ดู [ตัวอย่างสำหรับ Power BI](sample-datasets.md) 

บทช่วยสอนนี้จะสำรวจชุดเนื้อหาของตัวอย่างความสามารถในการทำกำไรจากลูกค้าในบริการของ Power BI เนื่องจากประสบการณ์การใช้รายงานจะคล้ายคลึงกันใน Power BI Desktop ดังนั้นคุณสามารถใช้ Power BI Desktop กับไฟล์ .pbix ตัวอย่างใน Power BI Desktop ได้ 

คุณไม่จำเป็นต้องมีสิทธิการใช้งาน Power BI ในการสำรวจตัวอย่างใน Power BI Desktop ถ้าคุณไม่มีสิทธิการใช้งาน Power BI Pro คุณสามารถบันทึกตัวอย่างไปยังพื้นที่ทำงานของฉันในบริการของ Power BI ได้ 

## <a name="get-the-sample"></a>รับตัวอย่าง

ก่อนที่คุณสามารถใช้ตัวอย่าง คุณต้องดาวน์โหลดในรูปแบบ[ชุดเนื้อหา](#get-the-content-pack-for-this-sample) [ไฟล์ .pbix](#get-the-pbix-file-for-this-sample) หรือ[เวิร์กบุ๊ก Excel](#get-the-excel-workbook-for-this-sample)

### <a name="get-the-content-pack-for-this-sample"></a>รับชุดเนื้อหาสำหรับตัวอย่างนี้

1. เปิดบริการ Power BI (app.powerbi.com) ลงชื่อเข้าใช้ และเปิดพื้นที่ทำงานที่คุณต้องการบันทึกตัวอย่าง

   ถ้าคุณไม่มีสิทธิการใช้งาน Power BI Pro คุณสามารถบันทึกตัวอย่างไปยังพื้นที่ทำงานของฉัน

2. ที่มุมด้านล่างซ้าย เลือก**รับข้อมูล**

   ![เลือกรับข้อมูล](media/sample-datasets/power-bi-get-data.png)
3. บนหน้า **รับข้อมูล** ที่ปรากฏขึ้น เลือก **ตัวอย่าง**

4. เลือก**ตัวอย่างความสามารถในการทำกำไรลูกค้า** แล้วเลือก**เชื่อมต่อ**  

    ![เชื่อมต่อกับตัวอย่าง](media/sample-customer-profitability/get-supplier-sample.png)
5. Power BI นำเข้าชุดเนื้อหา จากนั้นเพิ่มแดชบอร์ด รายงาน และชุดข้อมูลใหม่ไปยังพื้นที่ทำงานปัจจุบันของคุณ

    ![รายการตัวอย่างความสามารถในการทำกำไรสำหรับลูกค้า](media/sample-customer-profitability/customer-profitability-sample-entry.png)

### <a name="get-the-pbix-file-for-this-sample"></a>รับไฟล์ .pbix สำหรับตัวอย่างนี้

อีกทางเลือกหนึ่งคือ คุณสามารถดาวน์โหลดตัวอย่างความสามารถในการทำกำไรสำหรับลูกค้า เป็น [ไฟล์ .pbix](https://download.microsoft.com/download/6/A/9/6A93FD6E-CBA5-40BD-B42E-4DCAE8CDD059/Customer%20Profitability%20Sample%20PBIX.pbix) ซึ่งถูกออกแบบมาสำหรับใช้กับ Power BI Desktop

### <a name="get-the-excel-workbook-for-this-sample"></a>รับเวิร์กบุ๊ก Excel สำหรับตัวอย่างนี้

ถ้าคุณต้องการดูแหล่งข้อมูลสำหรับตัวอย่างนี้ ตัวอย่างนี้ยังมีให้ในรูปแบบ[เวิร์กบุ๊ก Excel](https://go.microsoft.com/fwlink/?LinkId=529781) เวิร์กบุ๊กประกอบด้วยแผ่นงาน Power View ที่คุณสามารถดู และปรับเปลี่ยน หากต้องการดูข้อมูลดิบ ให้เปิดใช้งาน add-in การวิเคราะห์ข้อมูล แล้วจากนั้นเลือก**Power Pivot > จัดการ** หากต้องการเปิดใช้งาน Power View และ Power Pivot add-in โปรดดทีู่[ดูตัวอย่าง Excel จากใน Excel เอง](sample-datasets.md#optional-take-a-look-at-the-excel-samples-from-inside-excel-itself)สำหรับรายละเอียด

## <a name="what-is-our-dashboard-telling-us"></a>แดชบอร์ดกำลังบอกอะไรแก่เรา

ในพื้นที่ทำงานที่คุณบันทึกตัวอย่าง ค้นหาแดชบอร์ดการทำกำไรสำหรับลูกค้า และเลือก:

![แดชบอร์ดสำหรับตัวอย่างความสามารถในการทำกำไรลูกค้า](media/sample-customer-profitability/power-bi-dash.png)

### <a name="company-wide-dashboard-tiles"></a>ไทล์แดชบอร์ดระดับทั่วทั้งบริษัท
1. เปิดแดชบอร์ดในบริการ Power BI ไทล์แดชบอร์ดมีมุมมองเมตริกระดับสูงที่สำคัญของบริษัทสำหรับ CFO เมื่อพวกเขาเห็นสิ่งใดที่น่าสนใจ พวกเขาสามารถเลือกไทล์เพื่อเจาะลึกข้อมูลนั้นได้

2. ตรวจดูไทล์ที่อยู่ด้านซ้ายของแดชบอร์ด

    ![ไทล์สำหรับผู้จัดการ](media/sample-customer-profitability/power-bi-manager.png)

   บันทึกรายละเอียดดังต่อไปนี้:
   - อัตราส่วนกำไรขั้นต้นของบริษัทคือ 42.5%
   - มีลูกค้า 80 ราย
   - จำหน่ายผลิตภัณฑ์ต่าง ๆ ห้ารายการ
   - มี % ความแปรปรวนของรายได้ต่ำที่สุดในการจัดงบประมาณเดือนกุมภาพันธ์ ตามด้วยค่าสูงสุดในเดือนมีนาคม
   - ส่วนใหญ่ของรายได้ของเรามาจากภูมิภาคตะวันออกและเหนือ อัตราส่วนกำไรขั้นต้นไม่เคยเกินงบประมาณ โดยที่หน่วยธุรกิจ ER-0 และ MA-0 จะต้องมีการตรวจสอบเพิ่มเติม
   - รายได้รวมสำหรับปีใกล้เคียงกับงบประมาณ

### <a name="manager-specific-dashboard-tiles"></a>ไทล์แดชบอร์ดเฉพาะผู้จัดการ
ไทล์ทางด้านขวาของแดชบอร์ดมีดัชนีที่ชี้วัดทีม CFO จำเป็นต้องติดตามผู้จัดการของตน และไทล์เหล่านี้มีภาพรวมระดับสูงของกำไรโดยใช้ GM% ถ้าแนวโน้มของ GM% เป็นแบบที่ไม่คาดคิดสำหรับผู้จัดการคนใดคนหนึ่ง พวกเขาจะสามารถตรวจสอบเพิ่มเติมได้

![GM% สำหรับผู้จัดการ](media/sample-customer-profitability/power-bi-manager2.png)

โดยการวิเคราะห์ไทล์แดชบอร์ดเฉพาะผู้จัดการ เราสามารถทำการสังเกตได้ดังต่อไปนี้:

- ผู้บริหารทั้งหมด ยกเว้น Carlos ทำยอดขายได้เกินเป้าหมายแล้ว อย่างไรก็ตาม ยอดขายจริงของคุณ Carlos มีค่าสูงสุด
- GM% ของ Annelie มีค่าต่ำสุด แต่เราเห็นการค่อย ๆ เพิ่มขึ้นนับตั้งแต่เดือนมีนาคม
- ในทางกลับกัน Valery เห็น GM% ของตนลดลงอย่างมาก
- Andrew ก็มีปีที่ผันผวนมาก

## <a name="explore-the-dashboards-underlying-data"></a>สำรวจข้อมูลพื้นฐานของแดชบอร์ด
แดชบอร์ดนี้มีไทล์ที่เชื่อมโยงไปยังรายงาน และเวิร์กบุ๊ก Excel

### <a name="open-the-excel-online-data-source"></a>เปิดแหล่งข้อมูล Excel Online
สองไทล์บนแดชบอร์ดนี้ **เป้าหมายเทียบกับค่าจริง** และ **การเติบโตของรายได้ปีต่อปี** ถูกปักหมุดจากเวิร์กบุ๊ก Excel เมื่อคุณเลือกไทล์ใดไทล์หนึ่ง Power BI จะเปิดแหล่งข้อมูล ซึ่งในกรณีนี้คือ Excel Online

![Excel Online](media/sample-customer-profitability/power-bi-excel-online.png)

1. เลือกไทล์ใดไทล์หนึ่งที่ถูกปักหมุดจาก Excel Excel Online เปิดขึ้นภายในบริการ Power BI
2. โปรดสังเกตว่า เวิร์กบุ๊ก มีข้อมูลทั้งหมดสามแท็บ **รายได้**ที่เปิด
3. เรามาดูว่าในทำไม Carlos ไม่สามารถทำตามเป้าหมายของเขาได้:  

    a. จากแถบเลื่อน **ผู้บริหาร** เลือก **Carlos Grilo**   

    b. PivotTable แรกบอกเราว่าการเติบโตของรายได้ของ Carlos สำหรับผลิตภัณฑ์อันดับหนึ่ง ซึ่งก็คือ Primus ลดลง 152% เทียบกับปีที่แล้ว แผนภูมิ **ผลต่างรายได้ YoY** แสดงให้เห็นว่า Carlos ได้ทำต่ำกว่างบประมาณในเดือนส่วนใหญ่  

    ![PivotTable](media/sample-customer-profitability/power-bi-pivotchart.png)

    ![ผลลัพธ์สำหรับ Carlos](media/sample-customer-profitability/power-bi-carlos.png)

4. สำรวจต่อไป ถ้าคุณพบบางสิ่งที่น่าสนใจ ให้เลือก **ปักหมุด** ![ไอคอนรูปเข็มหมุด](media/sample-customer-profitability/power-bi-excel-pin.png) จากมุมบนขวาเพื่อ [ปักหมุดไปยังแดชบอร์ด](service-dashboard-pin-tile-from-excel.md)

5. ใช้ปุ่มย้อนกลับของเบราว์เซอร์ของคุณเพื่อกลับไปยังแดชบอร์ด

### <a name="open-the-underlying-power-bi-report"></a>เปิดรายงาน Power BI พื้นฐาน
ไทล์จำนวนมากบนแดชบอร์ดตัวอย่างความสามารถในการทำกำไรลูกค้า ถูกปักหมุดจาก รายงานตัวอย่างความสามารถในการทำกำไรลูกค้าอีกทีหนึ่ง

1. เลือกไทล์ใดไทล์หนึ่งเหล่านี้ เพื่อเปิดรายงานในมุมมองการอ่าน

   ถ้าไทล์ถูกสร้างขึ้นในถามตอบ เมื่อเลือกแล้วจะเปิดหน้าต่างถามตอบ เลือก**ออกจากถามตอบ** เพื่อกลับไปยังแดชบอร์ด และลองไทล์อื่น

2. รายงานมีสามหน้า แต่ละแท็บที่ด้านล่างของรายงานแทนหน้าต่าง ๆ

    ![แท็บสามแท็บที่ด้านล่าง](media/sample-customer-profitability/power-bi-report-tabs.png)

    * **ดัชนีชี้วัดทีม** มุ่งไปที่ประสิทธิภาพการทำงานของผู้จัดการห้าคนและบัญชีของธุรกิจของพวกเขา
    * **การวิเคราะห์อัตราส่วนกำไรของอุตสาหกรรม** ให้วิธีการวิเคราะห์ความสามารถในการทำกำไรเทียบกับสิ่งที่เกิดขึ้นทั้งอุตสาหกรรมของเรา
    * **ดัชนีชี้วัดผู้บริหาร** มีมุมมองของผู้จัดการแต่ละคนในรูปแบบขนาดหน้าแบบกำหนดเอง

### <a name="team-scorecard-page"></a>หน้าดัชนีชี้วัดทีม
![หน้ารายงานบัตรลงคะแนนของทีม](media/sample-customer-profitability/customer2.png)

มาดูสมาชิกในทีมสองคนโดยละเอียดกัน และดูว่ามีข้อมูลเชิงลึกอะไรบ้างที่ค้นพบได้จากในนี้: 

1. ในตัวแบ่งส่วนข้อมูล **ผู้บริหาร** ทางด้านซ้าย เลือกชื่อของ Andrew เพื่อกรองหน้ารายงานให้แสดงเฉพาะข้อมูลเกี่ยวกับ Andrew:

   * สำหรับ KPI ด่วน ให้ดูที่**สถานะรายได้ (รวมทั้งปี)** ของ Andrew สีเขียวหมายความว่า เขาทำงานได้ดีขึ้น
   * แผนภูมิ **% ความแปรปรวนของรายได้เทียบกับงบประมาณตามเดือนและผู้บริหาร** แสดงว่า Andrew ทำงานได้ค่อนข้างดี ยกเว้นจะมีตกลงก็แค่เดือนกุมภาพันธ์ ภูมิภาคหลักของ Andrew คือตะวันออก ซึ่งมีลูกค้า 49 รายและผลิตภัณฑ์ 5 ตัว จากทั้งหมด 7 ผลิตภัณฑ์ GM% ขอ Andrew ไม่ได้สูงสุดหรือต่ำสุด
   * แผนภูมิ **รายได้ปีนี้และ % ผลต่างรายได้กับงบประมาณตามเดือน** แสดงเรื่องราวที่สร้างกำไรแบบคงที่และสม่ำเสมอ อย่างไรก็ตาม ถ้าคุณกรองตามการเลือกรูปสี่เหลี่ยมสำหรับ**ภาคกลาง**ในแผนที่ต้นไม้ภูมิภาค คุณจะพบว่า Andrew มีรายได้เฉพาะในเดือนมีนาคม และในรัฐอินเดียน่าเท่านั้น แนวโน้มนี้เป็นความตั้งใจหรือเป็นสิ่งที่ต้องการค้นหาใช่หรือไม่

2. ตอนนี้ ไปต่อที่ Valery ในตัวแบ่งส่วนข้อมูล **ผู้บริหาร** เลือกชื่อของ Valery เพื่อกรองหน้ารายงานให้แสดงเฉพาะข้อมูลเกี่ยวกับ Valery 

   ![ข้อมูลของ Valery](media/sample-customer-profitability/customer3.png)

   * โปรดสังเกตว่า KPI มีสีแดงสำหรับ**สถานะรายได้ (รวมทั้งปี)** รายการนี้ต้องตรวจสอบเพิ่มเติมอย่างแน่นอน
   * ผลต่างรายได้ของ Valery ยังแสดงภาพรวมที่น่ากังวล Valery ไม่สามารถทำตามเป้าหมายอัตราส่วนกำไรที่กำหนดไว้
   * Valery มีลูกค้าแค่เก้ารายเท่านั้น จัดการผลิตภัณฑ์แค่สองตัว และทำงานกับลูกค้าเกือบจะเฉพาะทางตอนเหนือ ความเฉพาะเจาะจงนี้ สามารถอธิบายความผันผวนที่มากในเมตริก
   * ถ้าคุณเลือกรูปสี่เหลี่ยม**ภาคเหนือ**ในแผนที่ต้นไม้ จะแสดงให้เห็นว่าอัตราส่วนกำไรขั้นต้นของ Valery ในภาคเหนือสอดคล้องอัตราส่วนกำไรโดยรวม
   * การเลือกรูปสี่เหลี่ยม **รายได้รวมตามภูมิภาค** อื่นแต่ละรูปจะบอกเล่าเรื่องราวน่าสนใจ: ช่วง GM% ของตนจาก 23% ถึง 79% ตัวเลขรายได้ของ Valery ในภูมิภาคทั้งหมดยกเว้นภาคเหนือเป็นไปตามฤดูกาลอย่างยิ่ง

3. เจาะลึกลงไปต่อว่าทำไมพื้นที่ของ Valery จึงทำผลงานได้ไม่ดีนัก ดูที่ภูมิภาค หน่วยธุรกิจอื่น ๆ และหน้าถัดไปในรายงาน: **การวิเคราะห์อัตราส่วนกำไรของอุตสาหกรรม**

### <a name="industry-margin-analysis"></a>การวิเคราะห์อัตราส่วนกำไรของอุตสาหกรรม
หน้ารายงานนี้แบ่งชิ้นส่วนของข้อมูลอีกแบบ ซึ่งดูที่อัตราส่วนกำไรขั้นต้นสำหรับทั้งอุตสาหกรรม แบ่งย่อยตามเซกเมนต์ CFO ใช้หน้านี้เพื่อเปรียบเทียบ บริษัทและเมตริกวัดหน่วยธุรกิจ เทียบกับเมตริกของอุตสาหกรรม เพื่อช่วยให้อธิบายแนวโน้มและความสามารถในการทำกำไรให้กับพวกเขา คุณอาจสงสัยว่า ทำไมแผนภูมิ **% อัตราส่วนกำไรขั้นต้นตามเดือนและผู้บริหาร** อยู่บนหน้านี้ ก็เพราะว่าเป็นข้อมูลเฉพาะทีม การที่มีอยู่ในหน้านี้ ช่วยให้เราสามารถกรองหน้า ตามผู้จัดการหน่วยธุรกิจได้  

![หน้ารายงานการวิเคราะห์อัตราส่วนกำไรของอุตสาหกรรม](media/sample-customer-profitability/customer6.png)

1. ความสามารถในการทำกำไรแตกต่างไปตามอุตสาหกรรมอย่างไร? ผลิตภัณฑ์และลูกค้าเป็นอย่างไรเมื่อแบ่งตามอุตสาหกรรม? ในการตอบคำถามเหล่านี้ เลือกอุตสาหกรรมอย่างน้อยหนึ่งรายการขึ้นไปจากด้านบนซ้าย (เริ่มต้นด้วยอุตสาหกรรม CPG) เมื่อต้องการล้างตัวกรอง เลือกที่ไอคอนยางลบ

2. บนแผนภูมิแบบฟอง ( **% ผลต่างรายได้กับงบประมาณ GM% และรายได้ปีนี้ตามอุตสาหกรรม**) CFO จะพิจารณาจำนวนฟองที่มากที่สุด เนื่องจากมีผลกระทบต่อรายได้มากที่สุด เพื่อให้ง่ายต่อการพิจารณาผลกระทบของผู้จัดการแต่ละราย ให้กรองหน้าตามโดยเลือกที่ชื่อของผู้จัดการแต่ละรายในแผนภูมิพื้นที่

3. เมื่อคุณเลือกผู้จัดการแต่ละรายในแผนภูมิ ให้บันทึกรายละเอียดต่อไปนี้:
   * พื้นที่ที่ Andrew มีอิทธิพลถึง ครอบคลุมหลายเซ็กเมนต์อุตสาหกรรม ที่มี GM% และ Var % แตกต่างกันมาก (ส่วนใหญ่ของ GM% เป็นทางด้านบวก)
   * แผนภูมิของ Annelie จะคล้ายกัน เว้นแต่ว่า Annelie เน้นเพียงเซ็กเมนต์อุตสาหกรรมเพียงหยิบมือเดียว และเน้นหนักไปยังเซกเมนต์ของภาครัฐและโฟกัสบนผลิตภัณฑ์ Gladius
   * Carlos มีโฟกัสที่ชัดเจนบนเซ็กเมนต์บริการ ด้วยกำไรที่ดี Carlos ได้ปรับปรุง % ความแปรปรวน สำหรับเซกเมนต์ด้านไฮเท็คได้ดี และเซ็กเมนต์ใหม่ ซึ่งก็คือ อุตสาหกรรม ดำเนินการไปได้ดีเยี่ยมเมื่อเทียบกับงบประมาณ
   * Tina ทำงานกับเซ็กเมนต์หยิบมือเดียว และมี GM% สูงสุด แต่ขนาดของฟองส่วนใหญ่มีขนาดเล็ก แสดงว่าผลของ Tina ต่อกำไรของบริษัทมีไม่มาก
   * Valery ที่รับผิดชอบผลิตภัณฑ์เดียว ทำงานในในแค่ห้าเซ็กเมนต์อุตสาหกรรมเท่านั้น ผลกระทบของ Valery ต่ออุตสาหกรรมเป็นตามฤดูกาล แต่มักก่อให้เกิดฟองขนาดใหญ่ แสดงว่ามีผลอย่างมากต่อกำไรของบริษัท เซ็กเมนต์อุตสาหกรรมสามารถใช้อธิบายประสิทธิภาพที่ไม่ดีของตนได้หรือไม่

### <a name="executive-scorecard"></a>บัตรลงคะแนนของผู้บริหาร
หน้านี้มีรูปแบบขนาดหน้าแบบกำหนดเอง

## <a name="dig-into-the-data-by-asking-questions-with-qa"></a>เจาะลึกลงไปในข้อมูล ด้วยการถามคำถามกับ Q&A
สำหรับการวิเคราะห์ของเรา อาจเป็นประโยชน์มากที่จะหาว่าอุตสาหกรรมไหนที่สร้างรายได้ส่วนใหญ่ให้กับ Valery มาใช้ถามตอบกัน

1. เลือก**แก้ไขรายงาน**เพื่อเปิดรายงานในมุมมองการแก้ไข มุมมองการแก้ไขจะพร้อมใช้งานในกรณีที่คุณเป็นเจ้าของรายงานเท่านั้น บางครั้ง มุมมองนี้เรียกว่าโหมด*ผู้สร้าง* ถ้ามีการแชร์รายงานนี้ให้กับคุณ คุณจะไม่สามารถเปิดในมุมมองการแก้ไขได้

2.  จากแดชบอร์ดด้านบน เลือก**ถามคำถาม** เพื่อเปิดกล่องคำถาม Q&A

    ![ถามคำถามเกี่ยวกับข้อมูลของคุณ](media/sample-customer-profitability/power-bi-ask-question.png)

3. ชนิด *ผลรวมรายได้ตามอุตสาหกรรมสำหรับ Valery* ในกล่องคำถาม สังเกตว่า การแสดงผลจะเปลี่ยนไปขณะที่คุณพิมพ์คำถาม

    ![พิมพ์คำถามลงในกล่องคำถาม](media/sample-customer-profitability/power-bi-qna.png)

   ตามที่คุณเห็น อุตสาหกรรมการจัดจำหน่ายเป็นพื้นที่รายได้ที่สำคัญที่สุดของ Valery

### <a name="dig-deeper-by-adding-filters"></a>เจาะลึกลงไป โดยการเพิ่มตัวกรอง
ลองมาดูอุตสาหกรรมการจัดจำหน่าย  

1. เปิดหน้ารายงาน **การวิเคราะห์อัตราส่วนกำไรของอุตสาหกรรม**
2. ยังไม่ต้องเลือกการแสดงภาพแบบใด ๆ บนหน้ารายงาน ขยายบานหน้าต่างตัวกรองบนด้านขวา (ถ้ายังไม่ได้ขยาย) บานหน้าต่าง **ตัวกรอง** ควรแสดงเฉพาะ **ตัวกรองระดับหน้า**  

   ![ตัวกรองระดับหน้า](media/sample-customer-profitability/power-bi-filters.png)
3. ค้นหาตัวกรองสำหรับ**อุตสาหกรรม** และเลือกที่ลูกศรเพื่อขยายรายการ ลองเพิ่มตัวกรองหน้า สำหรับอุตสาหกรรมการจัดจำหน่วย ก่อนอื่น ให้ล้างการเลือกทั้งหมด โดยเอาเครื่องหมายที่กล่องกาเครื่องหมาย**เลือกทั้งหมด**ออก จากนั้นให้เลือกเฉพาะ**การจัดจำหน่าย**  

   ![กรองเพื่อการแจกจ่าย](media/sample-customer-profitability/customer7.png)
4. แผนภูมิพื้นที่ **% อัตราส่วนกำไรขั้นต้นตามเดือนและผู้บริหาร** บอกเราว่าเฉพาะ Valery และ Tina เท่านั้นที่มีลูกค้าในอุตสาหกรรมนี้ และ Valery ทำงานกับนี้อุตสาหกรรมแค่เดือนมิถุนายนถึงพฤศจิกายนเท่านั้น   
5. เลือก **Tina** แล้วเลือก **Valery** ในคำอธิบายแผนภูมิ **อัตราส่วนกำไรขั้นต้นตามเดือนและผู้บริหาร** สังเกตว่า ส่วนของแผนภูมิ **รายได้รวมตามผลิตภัณฑ์** ของ Tina มีขนาดเล็กเมื่อเทียบกับของ Valery
6. เมื่อต้องการดูตัวเลขรายได้จริง เลือกกล่อง Q&A แล้วป้อน*ผลรวมรายได้ตามผู้บริหารสำหรับการแจกจ่ายตามสถานการณ์สมมุติ*  

     ![พิมพ์คำถามในกล่อง Q&A](media/sample-customer-profitability/power-bi-qna2.png)

    เราสามารถสำรวจดูอุตสาหกรรมอื่น ๆ และแม้แต่เพิ่มลูกค้าในวิชวลของเรา เพื่อเข้าใจสาเหตุที่ส่งผลต่อประสิทธิภาพการทำงานของ Valery

## <a name="next-steps-connect-to-your-data"></a>ขั้นตอนถัดไป: เชื่อมต่อไปยังข้อมูลของคุณ
สภาพแวดล้อมนี้มีความปลอดภัยให้ดำเนินการต่าง ๆ ได้ เนื่องจากคุณสามารถเลือกที่จะไม่บันทึกการเปลี่ยนแปลงของคุณ ถ้าคุณบันทึก คุณสามารถเลือก **รับข้อมูล** สำหรับสำเนาชุดใหม่ของตัวอย่างนี้ได้เสมอ

เราหวังว่าการแนะนำนี้ได้แสดงให้เห็นว่าแดชบอร์ด Q&A และรายงาน Power BI สามารถให้ข้อมูลเชิงลึกในข้อมูลตัวอย่าง ตอนนี้ถึงตาคุณแล้ว ลองเชื่อมต่อกับข้อมูลของคุณเอง ด้วย Power BI คุณสามารถเชื่อมต่อกับแหล่งข้อมูลที่หลากหลาย เมื่อต้องการเรียนรู้เพิ่มเติม ดู[เริ่มต้นใช้งานบริการ Power BI](service-get-started.md)

