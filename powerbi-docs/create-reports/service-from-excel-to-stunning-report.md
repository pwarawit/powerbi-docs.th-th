---
title: 'บทช่วยสอน: จากสมุดงาน Excel ไปยังบริการของ Power BI และต่อไปยัง Teams'
description: บทความนี้แสดงให้เห็นว่าคุณสามารถสร้างรายงานที่ ยอดเยี่ยมในบริการของ Power BI จากสมุดงาน Excel อย่างรวดเร็วและแชร์รายงานใน Teams ได้อย่างไร
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: tutorial
ms.date: 07/30/2020
ms.author: maggies
LocalizationGroup: Data from files
ms.openlocfilehash: ccf8b5fa8f1c4d18a25767ff11f035304b339de0
ms.sourcegitcommit: d9d67ee47954379c2df8db8d0dc8302de4c9f1e5
ms.translationtype: HT
ms.contentlocale: th-TH
ms.lasthandoff: 07/31/2020
ms.locfileid: "87478141"
---
# <a name="tutorial-from-excel-workbook-to-a-report-in-the-power-bi-service-to-microsoft-teams"></a>บทช่วยสอน: จากสมุดงาน Excel ไปยังรายงานในบริการของ Power BI และต่อไปยัง Microsoft Teams
ผู้จัดการของคุณต้องการดูรายงานเกี่ยวกับยอดขายล่าสุดและตัวเลขกำไรของคุณภายในเย็นวันนี้ แต่ข้อมูลล่าสุดอยู่ในระบบต่าง ๆ ของบุคคลที่สามและไฟล์ในแล็ปท็อปของคุณ ในอดีตต้องใช้เวลาหลายชั่วโมงในการสร้างภาพและจัดรูปแบบรายงาน และคุณเริ่มที่จะรู้สึกกังวล

ไม่ต้องกังวล ด้วย Power BI คุณสามารถสร้างรายงานที่สวยงามและแชร์รายงานใน Microsoft Teams ได้ในเวลาไม่นาน

:::image type="content" source="media/service-from-excel-to-stunning-report/power-bi-financial-report-service.png" alt-text="ภาพหน้าจอของรายงานตัวอย่างด้านการเงินที่เสร็จเรียบร้อยแล้ว":::

ในบทช่วยสอนนี้ เราจะอัปโหลดไฟล์ Excel สร้างรายงานใหม่ และแชร์กับเพื่อนร่วมงานใน Microsoft Teams ซึ่งทั้งหมดนี้ทำได้ภายใน Power BI คุณจะได้เรียนรู้วิธีการต่อไปนี้:

> [!div class="checklist"]
> * จัดเตรียมข้อมูลของคุณใน Excel
> * ดาวน์โหลดข้อมูลตัวอย่าง
> * สร้างรายงานในบริการของ Power BI
> * ปักหมุดวิชวลรายงานไปยังแดชบอร์ด
> * แชร์ลิงก์ไปยังแดชบอร์ด
> * แชร์แดชบอร์ดใน Microsoft Teams

## <a name="prepare-data-in-excel"></a>จัดเตรียมข้อมูลใน Excel
เราใช้ไฟล์ Excel ง่าย ๆ เพื่อแสดงเป็นตัวอย่าง 

1. ก่อนที่คุณสามารถโหลดไฟล์ Excel ของคุณลงใน Power BI คุณต้องจัดระเบียบข้อมูลของคุณในตารางเดียวก่อน ในตารางแบบคงที่ แต่ละคอลัมน์ประกอบด้วยข้อมูลประเภทเดียวกัน ตัวอย่างเช่น ข้อความ วันที่ ตัวเลข หรือสกุลเงิน ตารางของคุณควรมีแถวส่วนหัว แต่ไม่มีคอลัมน์หรือแถวที่แสดงผลรวม

   ![ภาพหน้าจอของข้อมูลที่มีการจัดระเบียบใน Excel](media/service-from-excel-to-stunning-report/pbi_excel_file.png)

2. ถัดไป จัดรูปแบบข้อมูลของคุณเป็นหนึ่งตาราง ใน Excel ที่แถบ**หน้าแรก** ในกลุ่ม**สไตล์** เลือก**จัดรูปแบบเป็นตาราง** 

3. เลือกลักษณะตารางที่จะนำไปใช้กับแผ่นงานของคุณ 

   ขณะนี้แผ่นงาน Excel ของคุณพร้อมที่จะโหลดลงใน Power BI

   ![ภาพหน้าจอของข้อมูลที่จัดรูปแบบเป็นตาราง](media/service-from-excel-to-stunning-report/pbi_excel_table.png)

## <a name="upload-your-excel-file-to-the-power-bi-service"></a>อัปโหลดไฟล์ Excel ของคุณไปยังบริการ Power BI
บริการ Power BI เชื่อมต่อกับแหล่งข้อมูลจำนวนมาก รวมถึงไฟล์ Excel ที่อยู่บนคอมพิวเตอร์ของคุณ 

 > [!NOTE] 
 > เพื่อทำตามส่วนที่เหลือของบทช่วยสอนนี้ ให้ดาวน์โหลด[สมุดงานตัวอย่างการเงิน](https://go.microsoft.com/fwlink/?LinkID=521962)

1. ลงชื่อเข้าบริการ Power BI เพื่อเริ่มใช้งาน หากคุณยังไม่ได้ลงทะเบียน[คุณสามารถทำได้โดยไม่มีค่าใช้จ่าย](https://powerbi.com)
1. ใน **พื้นที่ทำงานของฉัน** ให้เลือก **ใหม่** > **อัปโหลดไฟล์**

    :::image type="content" source="media/service-from-excel-to-stunning-report/power-bi-new-upload.png" alt-text="ภาพหน้าจอของตัวเลือกอัปโหลดไฟล์":::

1. เลือก**ไฟล์ภายในเครื่อง** เรียกดูตำแหน่งที่คุณบันทึกไฟล์ Excel ตัวอย่างการเงิน และเลือก**เปิด**
7. บนหน้า**ไฟล์ภายในเครื่อง** ให้เลือก**นำเข้า**

    ในตอนนี้คุณมีชุดข้อมูลตัวอย่างการเงินแล้ว และ Power BI จะสร้างแดชบอร์ดว่างโดยอัตโนมัติ หากคุณไม่เห็นแดชบอร์ด ให้รีเฟรชเบราว์เซอร์ของคุณ

    :::image type="content" source="media/service-from-excel-to-stunning-report/power-bi-financial-dataset.png" alt-text="ภาพหน้าจอของพื้นที่ทำงานของฉันที่มีชุดข้อมูลตัวอย่างการเงิน":::

2. คุณต้องการสร้างรายงาน ยังอยู่ใน**พื้นที่ทำงานของฉัน** ให้เลือก**รายงาน** > **ใหม่**

   ![ภาพหน้าจอของตัวเลือกรายงานใหม่](media/service-from-excel-to-stunning-report/power-bi-new-report.png)

3. ในกล่องโต้ตอบ**เลือกชุดข้อมูลเพื่อสร้างรายงาน** ให้เลือกชุดข้อมูล**ตัวอย่างการเงิน**ของคุณ > **สร้าง**

   ![ภาพหน้าจอของเลือกกล่องโต้ตอบชุดข้อมูล](media/service-from-excel-to-stunning-report/power-bi-select-dataset.png)

## <a name="build-your-report"></a>บันทึกรายงานของคุณ
 
รายงานเปิดขึ้นในมุมมองการแก้ไขและแสดงพื้นที่รายงานที่ว่างเปล่า ที่ด้านขวาคือบานหน้าต่าง**การแสดงภาพ** **ตัวกรอง** และ**เขตข้อมูล** ข้อมูลในตารางสมุดงาน Excel ของคุณปรากฏขึ้นในบานหน้าต่าง**เขตข้อมูล** ที่ด้านบนคือชื่อของตาราง **การเงิน** ที่ด้านล่างชื่อ Power BI จะแสดงรายการส่วนหัวของคอลัมน์เป็นแขตข้อมูลแต่ละช่อง

คุณเห็นสัญลักษณ์ซิกมาในรายการเขตข้อมูลหรือไม่ Power BI ตรวจพบว่าเขตข้อมูลเหล่านั้นเป็นตัวเลข Power BI ยังระบุเขตข้อมูลทางภูมิศาสตร์ที่มีสัญลักษณ์ลูกโลก

![ภาพหน้าจอของลักษณะข้อมูล Excel ในบานหน้าต่างเขตข้อมูลข้อมูล](media/service-from-excel-to-stunning-report/power-bi-fields-list-financial.png)

1. หากต้องการที่ว่างสำหรับพื้นที่รายงาน ให้เลือก**ซ่อนบานหน้าต่างการนำทาง** และลดขนาดบานหน้าต่าง**ตัวกรอง**

    :::image type="content" source="media/service-from-excel-to-stunning-report/power-bi-hide-nav-pane.png" alt-text="ภาพหน้าจอของการลดขนาดบานหน้าต่างการนำทาง"::: 

1. ตอนนี้คุณสามารถเริ่มต้นสร้างการแสดงภาพได้ สมมติว่าผู้จัดการของคุณต้องการเห็นผลกำไรเมื่อเวลาผ่านไป ในบานหน้าต่าง **เขตข้อมูล** ลาก**กำไร**ไปยังพื้นที่ของรายงาน 

   ตามค่าเริ่มต้น Power BI จะแสดงแผนภูมิคอลัมน์ที่มีคอลัมน์เดียว 

    :::image type="content" source="media/service-from-excel-to-stunning-report/power-bi-profit-column.png" alt-text="ภาพหน้าจอของแผนภูมิคอลัมน์ที่มีคอลัมน์เดียว":::

3. ลาก**วันที่**ไปยังพื้นที่ของรายงาน 

   Power BI อัปเดตแผนภูมิคอลัมน์เพื่อแสดงกำไรตามวันที่

   ![ภาพหน้าจอของแผนภูมิคอลัมน์ในตัวแก้ไขรายงาน](media/service-from-excel-to-stunning-report/power-bi-profit-date.png)

    ธันวาคม 2014 เป็นเดือนที่มีกำไรมากที่สุด
   
    > [!TIP]
    > หากค่าแผนภูมิของคุณไม่เหมือนกับที่คุณคาดไว้ ให้ตรวจสอบการรวมข้อมูลของคุณ ตัวอย่างเช่น ในบริเวณ**ค่า** เลือกเขตข้อมูล**กำไร**ที่คุณเพิ่งเพิ่มเข้ามา และตรวจสอบให้แน่ใจว่าการรวมข้อมูลดำเนินการตามวิธีที่คุณต้องการ ในตัวอย่างนี้ เรากำลังใช้**ผลรวม**
    > 

### <a name="create-a-map"></a>สร้างแผนที่

ผู้จัดการของคุณต้องการทราบว่าประเทศใดทำกำไรมากที่สุด สร้างความประทับใจให้ผู้จัดการด้วยการแสดงภาพแผนที่ 

1. เลือกพื้นที่ว่างบนพื้นที่รายงานของคุณ 

2. จากบานหน้าต่าง**เขตข้อมูล** ให้ลากเขตข้อมูล**ประเทศ**ไปยังพื้นที่รายงานของคุณ จากนั้นจึงลากเขตข้อมูล**กำไร**ไปยังแผนที่

   Power BI สร้างภาพแผนที่พร้อมฟองอากาศที่เป็นตัวแทนผลกำไรของแต่ละพื้นที่

   ![ภาพหน้าจอของวิชวลแผนที่ในตัวแก้ไขรายงาน](media/service-from-excel-to-stunning-report/power-bi-map-visual.png)

    ดูเหมือนว่าประเทศในแถบยุโรปจะมีประสิทธิภาพเหนือกว่าประเทศในอเมริกาเหนือ

### <a name="create-a-visual-showing-sales"></a>สร้างวิชวลที่แสดงยอดขาย

คุณต้องการแสดงภาพที่นำเสนอยอดขายตามภาคส่วนผลิตภัณฑ์และการตลาดหรือไม่? ทำได้ง่าย 

1. เลือกพื้นที่ว่าง

1. ในบานหน้าต่าง **เขตข้อมูล** ให้เลือกเขตข้อมูล **การขาย**, **ผลิตภัณฑ์** และ **ภาคส่วน** 
   
   Power BI สร้างแผนภูมิคอลัมน์แบบคลัสเตอร์ 

2. เปลี่ยนชนิดของแผนภูมิโดยการเลือกไอคอนใดไอคอนหนึ่งในเมนู**การแสดงข้อมูลด้วยภาพ** เช่น เปลี่ยนเป็น**แผนภูมิคอลัมน์แบบเรียงซ้อนกัน** 

   ![ภาพหน้าจอของแผนภูมิคอลัมน์แบบเรียงซ้อนกันในตัวแก้ไขรายงาน](media/service-from-excel-to-stunning-report/power-bi-stacked-column.png)

3. เมื่อต้องการเรียงลำดับแผนภูมิ เลือก **ตัวเลือกเพิ่มเติม** (...) > **เรียงลำดับตาม**

### <a name="spruce-up-the-visuals"></a>จัดวิชวลให้เป็นระเบียบ

ทำการเปลี่ยนแปลงต่อไปนี้บนแท็บ**จัดรูปแบบ**ในบานหน้าต่างการแสดงภาพ

:::image type="content" source="media/desktop-excel-stunning-report/power-bi-format-tab-visualizations.png" alt-text="ภาพหน้าจอของแท็บจัดรูปแบบในบานหน้าต่างการแสดงภาพ":::

1. เลือกแผนภูมิคอลัมน์**กำไรตามวันที่** ในส่วน**ชื่อเรื่อง** ให้เปลี่ยน**ขนาดข้อความ**เป็น **16 pt** ตั้งค่า**เงา**เป็น**เปิด** 

1. เลือกแผนภูมิคอลัมน์แบบเรียงซ้อนของ**ยอดขายตามผลิตภัณฑ์และเซกเมนต์** ในส่วน**ชื่อเรื่อง** ให้เปลี่ยน**ขนาดข้อความ**ของชื่อเรื่องเป็น**16 pt** ตั้งค่า**เงา**เป็น**เปิด**

1. เลือกแผนที่**กำไรตามประเทศ** ในส่วน**ลักษณะแผนที่** ให้เปลี่ยน**ธีม**เป็น**โทนสีเทา** ในส่วน**ชื่อเรื่อง** ให้เปลี่ยน**ขนาดข้อความ**ของชื่อเรื่องเป็น**16 pt** ตั้งค่า**เงา**เป็น**เปิด**


## <a name="pin-to-a-dashboard"></a>ปักหมุดไปยังแดชบอร์ด

ในตอนนี้ คุณสามารถปักหมุดวิชวลทั้งหมดของคุณไปยังแดชบอร์ดว่างที่ Power BI สร้างขึ้นตามค่าเริ่มต้น 

1. วางเมาส์เหนือวิชวลและเลือก**ปักหมุดวิชวล**

   ![ภาพหน้าจอของการปักหมุดวิชวลไปยังแดชบอร์ด](media/service-from-excel-to-stunning-report/power-bi-pin-visual.png)

1. คุณจะต้องบันทึกรายงานของคุณก่อน คุณจึงจะสามารถปักหมุดวิชวลไปยังแดชบอร์ดได้ ตั้งชื่อรายงานของคุณ และเลือก**บันทึก**
1. ปักหมุดวิชวลแต่ละภาพไปยังแดชบอร์ดที่ Power BI สร้างขึ้น **ตัวอย่างการเงิน.xlsx**
1. เมื่อคุณปักหมุดวิชวลล่าสุด ให้เลือก**ไปที่แดชบอร์ด**
1. Power BI เพิ่มไทล์ข้อความตัวอย่างสำหรับตัวอย่างการเงิน.xlsx ไปยังแดชบอร์ดโดยอัตโนมัติ เลือก**ตัวเลือกเพิ่มเติม (...)**  > **ลบไทล์**

    :::image type="content" source="media/service-from-excel-to-stunning-report/power-bi-tile-more-options.png" alt-text="ภาพหน้าจอของตัวเลือกเพิ่มเติมสำหรับไทล์":::

1. จัดเรียงใหม่และปรับขนาดไทล์ในแบบที่คุณต้องการ

แดชบอร์ดและรายงานพร้อมแล้ว

## <a name="share-a-link-to-your-dashboard"></a>แชร์ลิงก์ไปยังแดชบอร์ดของคุณ

ในตอนนี้ก็ถึงเวลาที่จะแชร์แดชบอร์ดของคุณกับผู้จัดการแล้ว คุณสามารถแชร์แดชบอร์ดและรายงานที่สำคัญของคุณกับเพื่อนร่วมงานที่มีบัญชี Power BI บุคคลเหล่านี้สามารถโต้ตอบกับรายงานของคุณ แต่ไม่สามารถบันทึกการเปลี่ยนแปลงได้ หากคุณอนุญาต พวกเขาสามารถแชร์ต่อกับผู้อื่นหรือสร้างรายงานใหม่ที่ยึดตามชุดข้อมูลพื้นฐานได้

1. เมื่อต้องการแชร์รายงานของคุณ ที่ด้านบนสุดของแดชบอร์ด ให้เลือก**แชร์**

   ![ภาพหน้าจอของไอคอนแชร์](media/service-from-excel-to-stunning-report/power-bi-share-dashboard.png)

2. ในหน้า**แชร์แดชบอร์ด** ให้ป้อนที่อยู่อีเมลของผู้รับในกล่อง**ป้อนที่อยู่อีเมล** และเพิ่มข้อความในกล่องด้านล่าง 

3. ตัดสินใจว่าคุณต้องการใช้ตัวเลือกใด หากมี:

    - **อนุญาตให้ผู้รับแชร์แดชบอร์ดของคุณ** 
    - **อนุญาตให้ผู้รับสร้างเนื้อหาใหม่โดยใช้ชุดข้อมูลพื้นฐาน**
    - **ส่งการแจ้งเตือนทางอีเมลไปยังผู้รับ**

   ![ภาพหน้าจอของบานหน้าต่างแชร์แดชบอร์ด](media/service-from-excel-to-stunning-report/power-bi-share-dashboard-pane.png)

1. เลือก **แชร์**

## <a name="share-to-microsoft-teams"></a>แชร์ไปยัง Microsoft Teams

คุณยังสามารถแชร์รายงานและแดชบอร์ดให้เพื่อนร่วมงานของคุณได้โดยตรงใน Microsoft Teams

1. หากต้องการแชร์ใน Teams ให้เลือก**แชร์ไปยัง Teams** ที่ด้านบนสุดของแดชบอร์ด

   ![หน้าจอของตัวเลือกแชร์ไปยัง Teams](media/service-from-excel-to-stunning-report/power-bi-share-teams.png)

2. Power BI แสดงกล่องโต้ตอบ**แชร์ไปยัง Teams** ใส่ชื่อของบุคคล กลุ่ม หรือช่อง และเลือก**แชร์** 
   
    :::image type="content" source="media/service-from-excel-to-stunning-report/power-bi-share-teams-dialog.png" alt-text="ภาพหน้าจอของกล่องโต้ตอบแชร์ไปยัง Teams":::

3. ลิงก์จะปรากฏใน**โพสต์**สำหรับบุคคล กลุ่ม หรือช่องดังกล่าว

   ![ภาพหน้าจอของการโพสต์ใน Teams](media/service-from-excel-to-stunning-report/power-bi-teams-chat.png)

## <a name="next-steps"></a>ขั้นตอนถัดไป

* ในตอนนี้คุณได้สร้างรายงานพื้นฐานในบริการของ Power BI แล้ววิธีการสร้างรายงานใน Power BI Desktop ล่ะ? ลองใช้บทช่วยสอน [จากเวิร์กบุ๊ก Excel ไปสู่รายงานอันน่าทึ่งใน Power BI Desktop](desktop-excel-stunning-report.md)

มีคำถามเพิ่มเติมหรือไม่ [ลองไปที่ชุมชน Power BI](https://community.powerbi.com/)
