---
title: ใช้การดูรายละเอียดแบบเจาะลึกข้ามรายงานใน Power BI Desktop
description: เรียนรู้วิธีการดูรายละเอียดแบบเจาะลึกจากรายงานหนึ่งไปยังอีกรายงานหนึ่งใน Power BI Desktop
author: maggiesMSFT
ms.reviewer: ''
ms.service: powerbi
ms.subservice: powerbi-desktop
ms.topic: how-to
ms.date: 07/27/2020
ms.author: maggies
LocalizationGroup: Create reports
ms.openlocfilehash: a22610ea8ca3b7a26763a435b98bf7c114e1bfa0
ms.sourcegitcommit: 65025ab7ae57e338bdbd94be795886e5affd45b4
ms.translationtype: HT
ms.contentlocale: th-TH
ms.lasthandoff: 07/28/2020
ms.locfileid: "87252831"
---
# <a name="use-cross-report-drill-through-in-power-bi"></a>ใช้การดูรายละเอียดแบบเจาะลึกข้ามรายงานใน Power BI

ด้วยคุณลักษณะ*การดูรายละเอียดแบบเจาะลึกข้ามรายงาน*ใน Power BI โดยบริบทแล้วคุณจะสามารถข้ามจากรายงานหนึ่งไปยังรายงานอื่นในแอปหรือพื้นที่ทำงานเดียวกันของบริการ Power BI ได้ คุณสามารถใช้การดูรายละเอียดแบบเจาะลึกข้ามรายงาน เพื่อเชื่อมโยงรายงานสองรายการขึ้นไปที่มีเนื้อหาเกี่ยวข้องกัน และดำเนินการผ่านตัวกรองเนื้อหาพร้อมกับการเชื่อมโยงข้ามรายงาน 

หากต้องการเริ่มต้นดูรายละเอียดแบบเจาะลึกข้ามรายงาน ให้คุณเลือกจุดข้อมูลใน*วิชวลต้นทาง*ของ*รายงานต้นฉบับ* จากนั้นเลือกเป้าหมาย**การดูรายละเอียดแบบเจาะลึก**ข้ามรายงานจากเมนูบริบท 

![ตัวเลือกการดูรายละเอียดแบบเจาะลึกข้ามรายงานใน Power BI](media/desktop-cross-report-drill-through/cross-report-drill-through-01.png)

การดำเนินการในการดูรายละเอียดแบบเจาะลึกจะเปิด*หน้าเป้าหมาย*ใน*รายงานเป้าหมาย* 

![เป้าหมายการดูรายละเอียดแบบเจาะลึกข้ามรายงานใน Power BI Desktop](media/desktop-cross-report-drill-through/cross-report-drill-through-01a.png)

บทความนี้แสดงวิธีการตั้งค่าและใช้การดูรายละเอียดแบบเจาะลึกข้ามรายงานสำหรับรายงาน Power BI

> [!NOTE]
> คุณไม่สามารถใช้การดูรายละเอียดแบบเจาะลึกข้ามรายงานด้วย[รายงานที่แชร์กับฉัน](../collaborate-share/service-share-dashboards.md#share-a-dashboard-or-report)แบบแชร์ทีละรายการได้ เมื่อต้องการใช้การดูรายละเอียดแบบเจาะลึกข้ามรายงาน คุณต้องเข้าถึงรายงานในพื้นที่ทำงานที่คุณเป็นสมาชิกอยู่

## <a name="enable-cross-report-drill-through"></a>เปิดใช้งานการดูรายละเอียดแบบเจาะลึกข้ามรายงาน

ขั้นตอนแรกในการเปิดใช้งานการดูรายละเอียดแบบเจาะลึกข้ามรายงานคือ การตรวจสอบรูปแบบข้อมูลสำหรับแหล่งข้อมูลและรายงานเป้าหมาย แม้ว่า Schema ในแต่ละรายงานไม่จำเป็นต้องเหมือนกัน เขตข้อมูลที่คุณต้องการส่งต้องมีอยู่ในรูปแบบข้อมูลทั้งสอง ชื่อของเขตข้อมูลและชื่อของตารางที่พวกเขาเป็นสมาชิกต้องเหมือนกัน สตริงต้องตรงกัน และตรงตามตัวพิมพ์ใหญ่-เล็ก

ตัวอย่างเช่น หากคุณต้องการส่งต่อตัวกรองในเขตข้อมูล **รัฐ** ภายในตาราง **รัฐของสหรัฐฯ** ทั้งสองรูปแบบต้องมีตาราง **รัฐของสหรัฐฯ** และเขตข้อมูล **รัฐ** อยู่ภายในตาราง หากไม่เหมือนกัน คุณต้องอัปเดตชื่อเขตข้อมูลหรือชื่อตารางในรูปแบบพื้นฐาน การอัปเดตแค่ชื่อเขตข้อมูลที่แสดง ส่งผลให้การดูรายละเอียดแบบเจาะลึกข้ามรายงานนั้นทำงานอย่างไม่ถูกต้อง

หลังจากที่คุณตรวจสอบความถูกต้องของแบบจำลองของคุณ ให้เปิดใช้งานรายงานต้นฉบับเพื่อใช้การดูรายละเอียดแบบเจาะลึกข้ามรายงาน 

1. ใน Power BI Desktop ไปที่ตัวเลือก **แฟ้ม** > **และตัวเลือก** > **การตั้งค่า** 
1. ในหน้าต่าง**ตัวเลือก**ทางด้านซ้ายของการนำทาง ที่ด้านล่างของส่วน**ไฟล์ปัจจุบัน** เลือก**การตั้งค่ารายงาน** 
1. ที่มุมล่างขวา ด้านล่าง**การดูรายละเอียดแบบเจาะลึกข้ามรายงาน** ให้เลือก**อนุญาตให้วิชวลในรายงานนี้ใช้เป้าหมายการดูรายละเอียดแบบเจาะลึกจากรายงานอื่น** 
1. เลือก**ตกลง** 
   
   ![เปิดใช้งานการดูรายละเอียดแบบเจาะลึกข้ามรายงานใน Power BI Desktop](media/desktop-cross-report-drill-through/cross-report-drill-through-02.png)

คุณยังสามารถเปิดใช้งานการดูรายละเอียดแบบเจาะลึกข้ามรายงานจากบริการของ Power BI ได้
1. ในบริการของ Power BI ให้เลือกพื้นที่ทำงานที่มีรายงานเป้าหมายและต้นทางของคุณ
1. ถัดจากชื่อรายงานต้นทางในรายการพื้นที่ทำงาน เลือกสัญลักษณ์ **ตัวเลือกเพิ่มเติม** จากนั้น เลือก **การตั้งค่า** 
1. ใกล้กับด้านล่างของบานหน้าต่าง**การตั้งค่า** ภายใต้**การดูรายละเอียดแบบเจาะลึกข้ามรายงาน** ให้เลือก**อนุญาตให้วิชวลในรายงานนี้ใช้เป้าหมายการดูรายละเอียดแบบเจาะลึกจากรายงานอื่น** จากนั้นเลือก**บันทึก**
   
   ![เปิดใช้งานการดูรายละเอียดแบบเจาะลึกข้ามรายงานในบริการของ Power BI](media/desktop-cross-report-drill-through/cross-report-drill-through-02a.png)

## <a name="set-up-a-cross-report-drill-through-target"></a>ตั้งค่าเป้าหมายการดูรายละเอียดแบบเจาะลึกข้ามรายงาน

การตั้งค่าหน้าเป้าหมายสำหรับการดูรายละเอียดแบบเจาะลึกข้ามรายงานนั้นคล้ายกับการตั้งค่าการดูรายละเอียดแบบเจาะลึกภายในรายงาน การเปิดใช้งานการดูรายละเอียดแบบเจาะลึกบนหน้าเป้าหมาย จะอนุญาตให้มีการแสดงผลด้วยวิชวลอื่น ๆ เพื่อกำหนดหน้าเป้าหมายสำหรับการดูรายละเอียดแบบเจาะลึก หากต้องการสร้างการดูรายละเอียดแบบเจาะลึกภายในรายงานเดียว โปรดดูที่[ใช้การดูรายละเอียดแบบเจาะลึกใน Power BI Desktop](desktop-drillthrough.md)

คุณสามารถตั้งค่าเป้าหมายสำหรับการดูรายละเอียดแบบเจาะลึกข้ามรายงานได้ใน Power BI Desktop หรือบริการของ Power BI 
1. แก้ไขไฟล์เป้าหมายและบนหน้าเป้าหมายของรายงานเป้าหมาย ให้เลือกส่วน**เขตข้อมูล** ของบานหน้าต่าง**การแสดงภาพ** 
1. ภายใต้**การดูรายละเอียดแบบเจาะลึก** ให้ตั้งค่า**ข้ามรายงาน**เป็น**เปิด** 
1. ลากเขตข้อมูลที่คุณต้องการใช้เป็นเป้าหมายการดูรายละเอียดแบบเจาะลึกไปที่**เพิ่มเขตข้อมูลการดูรายละเอียดแบบเจาะลึกที่นี่** สำหรับแต่ละเขตข้อมูล เลือกรายการที่คุณต้องการอนุญาตการดูรายละเอียดแบบเจาะลึกเมื่อใช้เขตข้อมูลเป็นประเภท หรือเมื่อสรุปข้อมูลเป็นหน่วยวัด 
1. เลือกว่าคุณต้องการ**เก็บตัวกรองทั้งหมด**สำหรับวิชวลหรือไม่ หากคุณไม่ต้องการส่งต่อตัวกรองที่ใช้จากวิชวลแหล่งที่มาไปที่วิชวลเป้าหมาย ให้เลือก **ปิด**
   
   ![บานหน้าต่างการแสดงภาพ ที่ไฮไลต์ตัวเลือกการดูรายละเอียดแบบเจาะลึก](media/desktop-cross-report-drill-through/cross-report-drill-through-03.png)
   
1. หากคุณใช้เฉพาะหน้าสำหรับการดูรายละเอียดแบบเจาะลึกข้ามรายงาน คุณควรลบปุ่ม**ย้อนกลับ** ซึ่งถูกเพิ่มเข้าไปบนพื้นที่ทำงานโดยอัตโนมัติ ปุ่ม **ย้อนกลับ** จะทำหน้าที่ในการนำทางภายในรายงานเดียวเท่านั้น 
1. หลังจากที่คุณได้กำหนดค่าหน้าเป้าหมายแล้ว ให้บันทึกรายงาน หากคุณกำลังใช้บริการของ Power BI หรือบันทึกและเผยแพร่รายงาน หากคุณกำลังใช้ Power BI Desktop

เท่านี้ก็เรียบร้อย รายงานของคุณพร้อมสำหรับการดูรายละเอียดแบบเจาะลึกข้ามรายงานแล้ว 

## <a name="use-cross-report-drill-through"></a>ใช้การดูรายละเอียดแบบเจาะลึกข้ามรายงาน

หากต้องการใช้การดูรายละเอียดแบบเจาะลึกข้ามรายงาน ให้เลือกรายงานต้นฉบับในบริการของ Power BI จากนั้นจึงเลือกวิชวลที่ใช้เขตข้อมูลการดูรายละเอียดแบบเจาะลึกตามลักษณะที่คุณระบุไว้ในขั้นตอนการตั้งค่าหน้าเป้าหมาย คลิกขวาที่จุดข้อมูลเพื่อเปิดเมนูบริบทวิชวล เลือก **การดูรายละเอียดแบบเจาะลึก** จากนั้นเลือกเป้าหมายการดูรายละเอียดแบบเจาะลึก เป้าหมายการดูรายละเอียดแบบเจาะลึกข้ามรายงานจะถูกจัดรูปแบบเป็น**ชื่อหน้า [ชื่อรายงาน]**

![ตัวเลือกการดูรายละเอียดแบบเจาะลึกข้ามรายงานใน Power BI](media/desktop-cross-report-drill-through/cross-report-drill-through-01.png)

คุณจะเห็นผลลัพธ์ในหน้าการดูรายละเอียดแบบเจาะลึกข้ามรายงานตามเป้าหมาย เช่นเดียวกับที่คุณตั้งค่าไว้ในขั้นตอนที่คุณสร้างเป้าหมาย ผลลัพธ์จะกรองตามการตั้งค่าการดูรายละเอียดแบบเจาะลึก

![เป้าหมายการดูรายละเอียดแบบเจาะลึกข้ามรายงานใน Power BI Desktop](media/desktop-cross-report-drill-through/cross-report-drill-through-01a.png)

> [!IMPORTANT]
> Power BI บันทึกเป้าหมายการดูรายละเอียดแบบเจาะลึกข้ามรายงาน หากคุณทำการเปลี่ยนแปลง อย่าลืมรีเฟรชเบราว์เซอร์ของคุณ หากคุณไม่เห็นเป้าหมายการดูรายละเอียดแบบเจาะลึกตามที่คาดการณ์ไว้ 

ถ้าคุณตั้งค่า **เก็บตัวกรองทั้งหมด** เป็น **เปิด** เมื่อคุณตั้งค่าหน้าเป้าหมาย การกรองบริบทจากวิชวลต้นทางสามารถหมายรวมถึงรายการต่อไปนี้: 

- รายงาน หน้า และตัวกรองระดับวิชวลที่ส่งผลต่อวิชวลต้นทาง 
- ตัวกรองแบบไขว้และการเน้นแบบข้ามทิศทางซึง่ส่งผลกระทบต่อวิชวลต้นทาง 
- ตัวแบ่งส่วนข้อมูลและตัวแบ่งส่วนข้อมูลการซิงค์บนหน้า
- พารามิเตอร์ URL

เมื่อคุณเข้าถึงรายงานเป้าหมายสำหรับการดูรายละเอียดแบบเจาะลึกแล้ว Power BI จะใช้ตัวกรองกับเขตข้อมูลซึ่งพบสตริงที่มีชื่อเขตข้อมูลและชื่อตารางตรงกันทั้งหมดเท่านั้น 

Power BI ไม่ได้ใช้ตัวกรองแบบปักหมุดจากรายงานเป้าหมายแต่จะใช้ที่คั่นหน้าส่วนบุคคลเริ่มต้นของคุณ หากคุณมี ตัวอย่างเช่น หากที่คั่นหน้าส่วนบุคคลตามค่าเริ่มต้นของคุณนั้นรวมถึงตัวกรองระดับรายงานสำหรับ *ประเทศ = สหรัฐฯ* Power BI จะใช้ตัวกรองนั้นก่อนที่จะใช้บริบทตัวกรองจากวิชวลต้นทาง 

สำหรับการดูรายละเอียดแบบเจาะลึกข้ามรายงาน Power BI จะส่งต่อบริบทตัวกรองไปที่หน้ามาตรฐานในรายงานเป้าหมาย Power BI จะไม่ส่งต่อบริบทตัวกรองสำหรับหน้าคำแนะนำเครื่องมือ เนื่องจากหน้าคำแนะนำเครื่องมือถูกกรองตามแหล่งที่มาของการแสดงผลด้วยภาพที่เรียกใช้คำแนะนำเครื่องมือ

หากคุณต้องการย้อนกลับไปยังรายงานต้นฉบับหลังจากที่ดำเนินการในการดูรายละเอียดแบบเจาะลึกข้ามรายงานแล้ว ให้ใช้ปุ่ม **ย้อนกลับ** ของเบราว์เซอร์ 

## <a name="considerations-and-limitations"></a>ข้อควรพิจารณาและข้อจำกัด

การดูรายละเอียดแบบเจาะลึกข้ามรายงานไม่ทำงานในรายงาน Power BI ใน Power BI Report Server

## <a name="next-steps"></a>ขั้นตอนถัดไป

คุณอาจสนใจบทความต่อไปนี้:

- [ตัวแบ่งส่วนข้อมูลใน Power BI](../visuals/power-bi-visualization-slicers.md)
- [ใช้การดูรายละเอียดแบบเจาะลึกใน Power BI Desktop](desktop-drillthrough.md)
