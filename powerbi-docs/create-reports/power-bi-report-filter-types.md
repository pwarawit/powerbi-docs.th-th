---
title: ชนิดของตัวกรองในรายงาน Power BI
description: เพิ่มตัวกรองหน้า การแสดงภาพกรอง หรือตัวกรองรายงานในรายงานใน Power BI
author: maggiesMSFT
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 06/25/2019
ms.author: maggies
LocalizationGroup: Reports
ms.openlocfilehash: 05a14f850907dddcbfbb3a2af4dc53806bcfceb8
ms.sourcegitcommit: 0e9e211082eca7fd939803e0cd9c6b114af2f90a
ms.translationtype: HT
ms.contentlocale: th-TH
ms.lasthandoff: 05/13/2020
ms.locfileid: "83305461"
---
# <a name="types-of-filters-in-power-bi-reports"></a>ชนิดของตัวกรองในรายงาน Power BI

ตัวกรองทั้งหมดไม่ได้ทำงานในแนวทางเดียวกันเนื่องจากไม่ได้สร้างขึ้นด้วยแนวทางเดียวกัน วิธีการที่คุณสร้างตัวกรองมีผลต่อการทำงานของตัวกรองในบานหน้าต่างตัวกรองใหม่ในโหมดการแก้ไข ในบทความนี้ เราอธิบายชนิดของตัวกรอง: วิธีการต่างๆ ที่คุณใช้ในการสร้างตัวกรองและสิ่งที่ตัวกรองเหล่านั้นทำงานได้ดี อ่านเกี่ยวกับวิธีการ [เพิ่มตัวกรองไปยังรายงาน](power-bi-report-add-filter.md) 

![บานหน้าต่างตัวกรอง](media/power-bi-report-filter-types/power-bi-filter-pane.png)

เริ่มต้นด้วยตัวกรองสองชนิดที่รู้จักกันมากที่สุด: ซึ่งก็คือแบบแมนนวลและแบบอัตโนมัติ

## <a name="manual-filters"></a>ตัวกรองแบบแมนนวล 

ตัวกรองแบบแมนนวลคือตัวกรองที่ตัวสร้างรายงานลากและวางไว้บนที่ใดก็ได้ในบานหน้าต่างตัวกรอง ผู้ใช้ที่มีสิทธิ์แก้ไขรายงานจะสามารถแก้ไข ลบ ล้าง ซ่อน ล็อก เปลี่ยนชื่อ หรือจัดเรียงตัวกรองนี้ในบานหน้าต่างใหม่

## <a name="automatic-filters"></a>ตัวกรองแบบอัตโนมัติ 

ตัวกรองอัตโนมัติคือตัวกรองที่เพิ่มเข้าไปยังระดับการแสดงผลด้วยภาพของบานหน้าต่างตัวกรองโดยอัตโนมัติเมื่อคุณสร้างการแสดงผลด้วยภาพ ตัวกรองเหล่านี้เป็นไปตามเขตข้อมูลที่สร้างการแสดงผลด้วยภาพของคุณ ผู้ใช้ที่มีสิทธิ์แก้ไขรายงานจะสามารถแก้ไข ล้าง ซ่อน ล็อก เปลี่ยนชื่อ หรือจัดเรียงตัวกรองนี้ในบานหน้าต่างใหม่ ผู้ใช้เหล่านี้ไม่สามารถลบตัวกรองแบบอัตโนมัติ เนื่องจากการแสดงผลด้วยภาพอ้างอิงถึงเขตข้อมูลเหล่านั้น

## <a name="more-advanced-filters"></a>ตัวกรองขั้นสูงกว่า

ตัวกรองชนิดต่อไปเป็นตัวกรองที่เป็นที่รู้จักกันน้อยกว่า แต่ยังคงเป็นสิ่งสำคัญที่ควรทำความเข้าใจเอาไว้หากตัวกรองเหล่านี้แสดงอยู่ในรายงานของคุณ นอกจากนี้ คุณอาจจะได้รู้ว่าตัวกรองเหล่านี้มีประโยชน์ในการสร้างตัวกรองที่เหมาะสมที่สุดสำหรับรายงานของคุณ

## <a name="include-and-exclude-filters"></a>ตัวกรองรวมและคัดออก

ตัวกรองรวมและคัดออกจะเพิ่มไปยังบานหน้าต่างตัวกรองของคุณโดยอัตโนมัติเมื่อคุณใช้ฟังก์ชันการรวมและการคัดออกสำหรับการแสดงผลด้วยภาพ ผู้ใช้ที่มีสิทธิ์แก้ไขรายงานสามารถลบ ล็อก ซ่อน หรือจัดเรียงตัวกรองนี้ในบานหน้าต่างใหม่ ผู้ใช้เหล่านี้ไม่สามารถแก้ไข ล้าง หรือเปลี่ยนชื่อตัวกรองรวมหรือคัดออก เนื่องจากตัวกรองดังกล่าวมีความเกี่ยวข้องกับฟังก์ชันการรวมและการคัดออกของการแสดงผลด้วยภาพ

![ตัวกรองคัดออก](media/power-bi-report-filter-types/power-bi-filters-exclude.png)

## <a name="drill-down-filters"></a>ตัวกรองแบบเจาะลึก

ตัวกรองเจาะลึกจะเพิ่มไปยังบานหน้าต่างตัวกรองของคุณโดยอัตโนมัติเมื่อคุณใช้ฟังก์ชันการเจาะลึกสำหรับการแสดงผลด้วยภาพในรายงานของคุณ ผู้ใช้ที่มีสิทธิ์แก้ไขรายงานสามารถแก้ไขหรือล้างตัวกรองในบานหน้าต่างใหม่ ผู้ใช้เหล่านี้ไม่สามารถลบ ซ่อน ล็อก เปลี่ยนชื่อ หรือจัดเรียงตัวกรองนี้ เนื่องจากตัวกรองนี้มีความเกี่ยวข้องกับฟังก์ชันการเจาะลึกของการแสดงผลด้วยภาพ หากต้องการนำตัวกรองแบบเจาะลึกออก ให้คลิกที่ปุ่มการเจาะลึกสำหรับการแสดงผลด้วยภาพ

![ตัวกรองเจาะลึก](media/power-bi-report-filter-types/power-bi-filters-drill-down.png)

## <a name="cross-drill-filters"></a>ตัวกรองแบบเจาะข้าม

ตัวกรองแบบเจาะข้ามจะเพิ่มไปยังบานหน้าต่างใหม่ของคุณโดยอัตโนมัติ เมื่อตัวกรองแบบเจาะข้ามได้ส่งผ่านไปยังการแสดงผลด้วยภาพอีกส่วนหนึ่งในหน้ารายงานผ่านทางตัวกรองแบบข้ามหรือคุณสมบัติการไฮไลต์ข้าม ผู้ใช้ที่มีสิทธิ์การแก้ไขรายงานไม่สามารถลบ ซ่อน ล็อก เปลี่ยนชื่อ หรือจัดเรียงตัวกรองนี้เนื่องจากตัวกรองนี้มีความเกี่ยวข้องกับฟังก์ชันการเจาะลึกของการแสดงผลด้วยภาพ ผู้ใช้เหล่านี้ยังคงไม่สามารถแก้ไขตัวกรองนี้เนื่องจากตัวกรองนี้มาจากการเจาะลึกในการแสดงผลด้วยภาพอื่น หากต้องการนำตัวกรองแบบเจาะลึกออก ให้คลิกที่ปุ่มการเจาะขึ้นสำหรับการแสดงผลด้วยภาพที่กำลังผ่านตัวกรอง

## <a name="drillthrough-filters"></a>ตัวกรองการเจาะลึกรายละเอียด

ตัวกรองการเจาะลึกรายละเอียดได้รับการส่งผ่านจากหน้าหนึ่งไปยังอีกหน้าหนึ่งผ่านคุณสมบัติการเจาะลึกรายละเอียด ตัวกรองเหล่านี้แสดงในบานหน้าต่างการเจาะลึกรายละเอียด ตัวกรองการเจาะลึกรายละเอียดมีสองชนิด ชนิดแรกคือชนิดที่เรียกใช้การเข้าถึงรายละเอียด ผู้แก้ไขรายงานสามารถแก้ไข ลบ ล้าง ซ่อน หรือล็อกตัวกรองชนิดนี้ ชนิดที่สองคือตัวกรองการเจาะลึกรายละเอียดที่ส่งผ่านไปยังเป้าหมาย โดยขึ้นอยู่กับตัวกรองระดับหน้าของหน้าต้นทาง ผู้แก้ไขรายงานสามารถแก้ไข ลบ หรือล้างตัวกรองการเจาะลึกรายละเอียดชนิดชั่วคราวนี้ ผู้ใช้เหล่านี้ไม่สามารถล็อกหรือซ่อนตัวกรองนี้สำหรับผู้ใช้ปลายทาง

## <a name="url-filters"></a>ตัวกรอง URL

ตัวกรอง URL จะเพิ่มไปยังบานหน้าต่างใหม่ด้วยการเพิ่มพารามิเตอร์การสอบถาม URL ผู้ใช้ที่มีสิทธิ์แก้ไขรายงานสามารถแก้ไข ลบ หรือล้างตัวกรองในบานหน้าต่างใหม่ ผู้ใช้เหล่านี้ไม่สามารถซ่อน ล็อก เปลี่ยนชื่อ หรือจัดเรียงตัวกรองนี้ เนื่องจากตัวกรองนี้มีความเกี่ยวข้องกับพารามิเตอร์ URL หากต้องการนำตัวกรองออก ให้นำพารามิเตอร์ออกจาก URL นี่คือ URL ตัวอย่างพร้อมพารามิเตอร์:

app.powerbi.com/groups/me/apps/*app-id*/reports/*report-id*/ReportSection?filter=Stores~2FStatus%20eq%20'Off'

![ตัวกรอง URL](media/power-bi-report-filter-types/power-bi-filter-url.png)

อ่านเพิ่มเติมเกี่ยวกับ [ตัวกรอง URL](../collaborate-share/service-url-filters.md)

## <a name="pass-through-filters"></a>ตัวกรองแบบพาส-ทรู

ตัวกรองแบบพาส-ทรู เป็นตัวกรองระดับการแสดงผลด้วยภาพ ซึ่งสร้างขึ้นผ่าน Q&A ผู้เขียนสามารถลบ ซ่อน หรือเรียงลำดับตัวกรองเหล่านี้ในหน้าต่างใหม่ อย่างไรก็ตาม ผู้เขียนไม่สามารถเปลี่ยนชื่อ แก้ไข ล้าง หรือล็อกตัวกรองเหล่านี้

![ตัวกรองแบบพาส-ทรูพร้อม Q&A](media/power-bi-report-filter-types/power-bi-filters-qna.png)

## <a name="comparing-filter-types"></a>เปรียบเทียบชนิดตัวกรอง

ตารางนี้เปรียบเทียบสิ่งที่ผู้เขียนสามารถทำในส่วนของตัวกรองชนิดต่างๆ

| ชนิดตัวกรอง | แก้ไข | ล้าง | ลบ | ซ่อน | ล็อก | Sort | เปลี่ยนชื่อ |
|----|----|----|----|----|----|----|----|
| ตัวกรองแบบแมนนวล | Y | Y | Y | Y | Y | Y | Y |
| ตัวกรองอัตโนมัติ | Y | Y | N | Y | Y | Y | Y |
| ตัวกรอง รวม/ไม่รวม | N | N | Y | Y | Y | Y | N |
| ตัวกรองแบบเจาะลึก | Y | Y | N | N | N | N | N |
| ตัวกรองแบบเจาะข้าม | N | N | N | N | N | N | N |
| ตัวกรองการเจาะลึกรายละเอียด (เรียกใช้การเจาะลึกรายละเอียด) | Y | Y | Y | Y | Y | N | N |
| ตัวกรองการเจาะลึกรายละเอียด (ชั่วคราว) | Y | Y | Y | N | N | N | N |
| ตัวกรอง URL - ชั่วคราว | Y | Y | Y | N | N | N | N |
| ตัวกรองส่งผ่าน | N | N | Y | Y | N | Y | N |



## <a name="next-steps"></a>ขั้นตอนถัดไป

[เพิ่มตัวกรองไปยังรายงาน](power-bi-report-add-filter.md)

[สำรวจภาพรวมของบานหน้าต่างตัวกรองของรายงาน](../consumer/end-user-report-filter.md)

[ตัวกรองและการทำไฮไลท์ในรายงาน](power-bi-reports-filters-and-highlighting.md)

มีคำถามเพิ่มเติมหรือไม่ [ลองไปที่ชุมชน Power BI](https://community.powerbi.com/)
