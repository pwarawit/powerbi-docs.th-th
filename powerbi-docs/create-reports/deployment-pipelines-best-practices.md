---
title: แนวทางปฏิบัติที่ดีที่สุดสำหรับไปป์ไลน์การปรับใช้
description: แนวทางปฏิบัติที่ดีที่สุดสำหรับไปป์ไลน์การปรับใช้ใน Power BI
author: KesemSharabi
ms.author: kesharab
ms.topic: conceptual
ms.service: powerbi
ms.subservice: powerbi-service
ms.date: 05/06/2020
ms.openlocfilehash: 4dd5698f91177733e150577490775eefb7e2f2ef
ms.sourcegitcommit: 10c5b6cd5e7070f96de8a9f1d9b95f3d242ac7f2
ms.translationtype: HT
ms.contentlocale: th-TH
ms.lasthandoff: 07/21/2020
ms.locfileid: "86557198"
---
# <a name="deployment-pipelines-best-practices-preview"></a>แนวทางปฏิบัติที่ดีที่สุดสำหรับไปป์ไลน์การปรับใช้ (ตัวอย่าง)

บทความนี้ให้คำแนะนำสำหรับผู้สร้าง BI ที่กำลังจัดการเนื้อหาของพวกเขาตลอดระยะเวลาของวงจร โดยจะมุ่งเน้นไปที่การใช้ประโยชน์จากไปป์ไลน์การปรับใช้เป็นเครื่องมือการจัดการวงจรชีวิตเนื้อหา BI

บทความแบ่งออกเป็นสี่ส่วน:

* **การเตรียมเนื้อหา** - เตรียมเนื้อหาของคุณสำหรับการจัดการวงจรชีวิต

* **การพัฒนา** - เรียนรู้เกี่ยวกับวิธีที่ดีที่สุดในการสร้างเนื้อหาในขั้นตอนการพัฒนาไปป์ไลน์การปรับใช้

* **การทดสอบ** - ทำความเข้าใจวิธีการใช้ขั้นตอนการทดสอบไปป์ไลน์การปรับใช้เพื่อทดสอบสภาพแวดล้อมของคุณ

* **การผลิต** - ใช้ขั้นตอนการผลิตไปป์ไลน์การปรับใช้เมื่อทำให้เนื้อหาของคุณพร้อมใช้งาน

## <a name="content-preparation"></a>การเตรียมเนื้อหา

เตรียมเนื้อหาของคุณสำหรับการจัดการอย่างต่อเนื่องตลอดวงจรชีวิตของเนื้อหานั้น ตรวจสอบให้แน่ใจว่าคุณตรวจทานข้อมูลในส่วนนี้ก่อนที่คุณจะดำเนินการต่อไปนี้:

* เผยแพร่เนื้อหาของคุณไปยังการผลิต

* เริ่มต้นใช้ไปป์ไลน์การปรับใช้สำหรับพื้นที่ทำงานเฉพาะ

* เผยแพร่งานของคุณ

### <a name="treat-each-workspace-as-a-complete-package-of-analytics"></a>ปฏิบัติต่อแต่ละพื้นที่ทำงานในฐานะชุดการวิเคราะห์ที่สมบูรณ์

ตามแนวคิดแล้ว พื้นที่ทำงานควรมีมุมมองที่ครบถ้วนสำหรับหนึ่งด้าน (เช่น แผนก หน่วยธุรกิจ โครงการ หรือวิธีการแบบ vertical) ในองค์กรของคุณ ซึ่งทำให้ง่ายต่อการจัดการสิทธิ์สำหรับผู้ใช้ที่แตกต่างกัน และอนุญาตให้มีการเผยแพร่เนื้อหาสำหรับพื้นที่ทำงานทั้งหมดเพื่อควบคุมตามกำหนดการที่วางแผนไว้  

หากคุณกำลังใช้ [ชุดข้อมูลส่วนกลาง](../connect-data/service-datasets-across-workspaces.md) ที่ใช้ร่วมกันทั่วทั้งองค์กร เราขอแนะนำให้คุณสร้างพื้นที่ทำงานสองประเภท:

* **พื้นที่ทำงานการสร้างแบบจำลองและข้อมูล** - พื้นที่ทำงานเหล่านี้จะมีชุดข้อมูลส่วนกลางทั้งหมด

* **พื้นที่ทำงานการรายงาน** - พื้นที่ทำงานเหล่านี้จะมีรายงานและแดชบอร์ดที่สัมพันธ์กันทั้งหมด

### <a name="plan-your-permission-model"></a>วางแผนการสร้างแบบจำลองการให้สิทธิ์ของคุณ

ไปป์ไลน์การปรับใช้เป็นวัตถุ Power BI ที่มี [สิทธิ์](deployment-pipelines-process.md#permissions) ของตัวเอง นอกจากนี้ ไปป์ไลน์ยังประกอบด้วยพื้นที่ทำงานที่มีสิทธิ์ของตนเอง

หากต้องการใช้งานเวิร์กโฟลว์ที่ปลอดภัยและง่ายดาย ให้วางแผนบุคคลที่จะสามารถการเข้าถึงแต่ละส่วนของไปป์ไลน์ ข้อควรพิจารณาที่ควรคำนึงถึงคือ:

* ใครควรมีสิทธิ์เข้าถึงไปป์ไลน์

* การดำเนินการใดบ้างที่ผู้ใช้ที่มีสิทธิ์เข้าถึงไปป์ไลน์สามารถทำได้ในแต่ละขั้นตอน

* ใครจะเป็นผู้ตรวจสอบเนื้อหาในขั้นตอนการทดสอบ

* ผู้ตรวจสอบเนื้อหาในขั้นการทดสอบควรมีสิทธิ์เข้าถึงไปป์ไลน์หรือไม่

* ใครจะดูแลขั้นตอนการปรับใช้งานไปยังการผลิต

* พื้นที่ทำงานใดที่คุณจะมอบหมาย

* คุณจะมอบหมายพื้นที่ทำงานไปยังขั้นตอนใด

* คุณต้องการเปลี่ยนแปลงสิทธิ์ของพื้นที่ทำงานที่คุณมอบหมายอยู่หรือไม่?

### <a name="connect-different-stages-to-different-databases"></a>เชื่อมต่อขั้นตอนต่างๆ กับฐานข้อมูลที่ต่างกัน

ฐานข้อมูลการผลิตควรมีความเสถียรและพร้อมใช้งานเสมอ เป็นการดีกว่าที่จะไม่ใช้คิวรีที่สร้างโดยผู้สร้าง BI มากเกินไป สำหรับการพัฒนาหรือทดสอบชุดข้อมูล สร้างฐานข้อมูลแยกต่างหากสำหรับการพัฒนาและการทดสอบ เนื่องจากจะช่วยปกป้องข้อมูลการผลิต และไม่เป็นการโอเวอร์โหลดฐานข้อมูลการพัฒนาด้วยปริมาณของข้อมูลการผลิตทั้งหมด ซึ่งสามารถทำให้กระบวนการต่างๆ ช้าลงได้

>[!NOTE]
>ถ้าองค์กรของคุณกำลังใช้ [ชุดข้อมูลส่วนกลางที่ใช้ร่วมกัน](../connect-data/service-datasets-share.md) คุณสามารถข้ามคำแนะนำนี้ได้

### <a name="use-parameters-in-your-model"></a>ใช้พารามิเตอร์ในแบบจำลองของคุณ

เนื่องจากคุณไม่สามารถแก้ไขแหล่งข้อมูลของชุดข้อมูลในบริการของ Power BI ได้ เราขอแนะนำให้ใช้ [พารามิเตอร์](https://docs.microsoft.com/power-query/power-query-query-parameters) เพื่อจัดเก็บรายละเอียดการเชื่อมต่อ เช่น ชื่ออินสแตนซ์และชื่อฐานข้อมูล แทนที่จะใช้สตริงการเชื่อมต่อแบบคงที่ สิ่งนี้จะช่วยให้คุณสามารถจัดการการเชื่อมต่อผ่านพอร์ทัลเว็บบริการของ Power BI เว็บหรือ [ใช้ API](https://docs.microsoft.com/rest/api/power-bi/datasets/updateparametersingroup) ได้ในขั้นตอนถัดไป

ในไปป์ไลน์การปรับใช้ คุณสามารถกำหนดค่ากฎพารามิเตอร์เพื่อตั้งค่าเฉพาะสำหรับขั้นตอนการพัฒนา การทดสอบ และการผลิต

ถ้าคุณไม่ได้ใช้พารามิเตอร์สำหรับสตริงการเชื่อมต่อของคุณคุณสามารถกำหนดกฎแหล่งข้อมูลเพื่อระบุสตริงการเชื่อมต่อสำหรับชุดข้อมูลที่ระบุไว้ได้ อย่างไรก็ตามในไปป์ไลน์การปรับใช้ การดำเนินการนี้ไม่ได้รับการรองรับสำหรับแหล่งข้อมูลทั้งหมด หากต้องการตรวจสอบว่าคุณสามารถกำหนดค่ากฎสำหรับแหล่งข้อมูลของคุณได้หรือไม่ โปรดดู [ข้อจำกัดของกฎชุดข้อมูล](deployment-pipelines-get-started.md#dataset-rule-limitations)

พารามิเตอร์ยังมีการใช้เพิ่มเติม เช่น ทำการเปลี่ยนแปลงไปยังคิวรี ตัวกรอง และข้อความที่แสดงในรายงานได้

## <a name="development"></a>การพัฒนา

ส่วนนี้จะให้คำแนะนำสำหรับการทำงานกับขั้นตอนการพัฒนาของไปป์ไลน์การปรับใช้

### <a name="use-power-bi-desktop-to-edit-your-reports-and-datasets"></a>ใช้ Power BI Desktop เพื่อแก้ไขรายงานและชุดข้อมูลของคุณ

พิจารณาให้ Power BI Desktop เป็นสภาพแวดล้อมการพัฒนาในเครื่องของคุณ Power BI Desktop ช่วยให้คุณสามารถลอง สำรวจ และตรวจสอบการอัปเดตในรายงานและชุดข้อมูลของคุณได้ เมื่อทำงานเสร็จแล้ว คุณสามารถอัปโหลดเวอร์ชันใหม่ของคุณไปยังขั้นตอนการพัฒนาได้ เนื่องจากเหตุผลต่อไปนี้ ขอแนะนำให้แก้ไขไฟล์ .pbix ในเดสก์ท็อป (และไม่ใช่ในบริการของ Power BI):

* การทำงานร่วมกับผู้สร้างด้วยกันบนไฟล์ .pbix เดียวกันจะง่ายขึ้นถ้าการเปลี่ยนแปลงทั้งหมดจะถูกดำเนินการบนเครื่องมือเดียวกัน

 * การเปลี่ยนแปลงบนออนไลน์ แล้วจึงดาวน์โหลดไฟล์ .pbix จากนั้นอัปโหลดใหม่อีกครั้ง จะเป็นการทำซ้ำรายงานและชุดข้อมูล

* คุณสามารถใช้การควบคุมเวอร์ชันเพื่อให้ไฟล์ .pbix ของคุณเป็นปัจจุบันได้

### <a name="version-control-for-pbix-files"></a>การควบคุมเวอร์ชันสำหรับไฟล์ .pbix

ถ้าคุณต้องการจัดการประวัติเวอร์ชันต่างๆ ของรายงานและชุดข้อมูลของคุณ ให้ใช้ [การซิงค์อัตโนมัติของ Power BI ด้วย OneDrive](../connect-data/service-connect-to-files-in-app-workspace-onedrive-for-business.md) การดำเนินการนี้จะทำให้ไฟล์ของคุณอัปเดตเป็นเวอร์ชันล่าสุด นอกจากนี้ยังจะช่วยให้คุณสามารถเรียกใช้เวอร์ชันที่เก่ากว่าได้เมื่อจำเป็น

>[!NOTE]
>ใช้การซิงค์อัตโนมัติกับ OneDrive (หรือที่เก็บอื่นๆ) เท่านั้นด้วยไฟล์ .pbix ในขั้นตอนการพัฒนาของไปป์ไลน์การปรับใช้ ไม่ต้องซิงค์ไฟล์ .pbix ลงในขั้นตอนการทดสอบและการผลิตของไปป์ไลน์การปรับใช้ การดำเนินการนี้จะทำให้เกิดปัญหาในการปรับใช้เนื้อหาทั่วทั้งไปป์ไลน์

### <a name="separate-modeling-development-from-report-and-dashboard-development"></a>แยกการพัฒนาแบบจำลองจากการพัฒนารายงานและแดชบอร์ด

สำหรับการปรับใช้ในระดับองค์ก รขอแนะนำให้แยกการพัฒนาชุดข้อมูลและการพัฒนารายงานและแดชบอร์ดออกจากกัน หากต้องการทำการเปลี่ยนแปลงไปยังรายงานหรือชุดข้อมูลเท่านั้น ให้ใช้ตัวเลือกปรับใช้โดยการคัดเลือกของไปป์ไลน์การปรับใช้  

วิธีการนี้ควรเริ่มต้นจาก Power BI Desktop โดยการสร้างไฟล์ .pbix ที่แยกต่างหากสำหรับชุดข้อมูลและรายงาน ตัวอย่างเช่น คุณสามารถสร้างไฟล์ชุดข้อมูล .pbix และอัปโหลดไปยังขั้นตอนการพัฒนาได้ หลังจากนั้นผู้เขียนรายงานของคุณสามารถสร้างไฟล์ .pbix ขึ้นใหม่สำหรับรายงานเท่านั้น และ [เชื่อมต่อกับชุดข้อมูลที่เผยแพร่แล้ว](../connect-data/service-datasets-discover-across-workspaces.md) โดยใช้การเชื่อมต่อสด เทคนิคนี้ช่วยให้ผู้สร้างแต่ละคนทำงานแยกกันในการสร้างแบบจำลองและการจัดรูปแบบการแสดงข้อมูล และปรับใช้กับการผลิตได้อย่างอิสระ

ด้วย [ชุดข้อมูลที่ใช้ร่วมกัน](../connect-data/service-datasets-share.md) คุณยังสามารถใช้วิธีนี้ทั่วทั้งพื้นที่ทำงานได้

### <a name="manage-your-models-using-xmla-readwrite-capabilities"></a>จัดการแบบจำลองของคุณโดยใช้ความสามารถในการอ่าน/เขียน XMLA

การแยกการพัฒนาแบบจำลองออกจากการพัฒนารายงานและแดชบอร์ดช่วยให้คุณสามารถใช้ความสามารถขั้นสูงได้ เช่น การควบคุมแหล่งข้อมูล การผสานการเปลี่ยนแปลง และกระบวนการอัตโนมัติต่างๆ การเปลี่ยนแปลงเหล่านี้ควรดำเนินการในขั้นตอนการพัฒนาเพื่อให้เนื้อหาสุดท้ายสามารถถูกปรับใช้ไปยังขั้นตอนการทดสอบและการผลิตได้ สิ่งนี้ช่วยให้การเปลี่ยนแปลงผ่านกระบวนการแบบรวมกับรายการที่เกี่ยวข้องกันอื่นๆ ก่อนที่จะถูกปรับใช้ไปยังขั้นตอนการผลิต

คุณสามารถแยกการพัฒนาแบบจำลองจากการแสดงภาพได้โดยการจัดการ [ชุดข้อมูลที่ใช้ร่วมกัน](../connect-data/service-datasets-share.md) ในพื้นที่ทำงานภายนอกโดยใช้ความสามารถของ XMLA r/w ชุดข้อมูลที่ใช้ร่วมกันสามารถเชื่อมต่อกับรายงานหลายรายการในพื้นที่ทำงานต่างๆ ที่ได้รับการจัดการในหลายไปป์ไลน์ได้

## <a name="test"></a>ทดสอบ

ส่วนนี้จะให้คำแนะนำสำหรับการทำงานกับขั้นตอนการทดสอบของไปป์ไลน์การปรับใช้

### <a name="simulate-your-production-environment"></a>จำลองสภาพแวดล้อมการผลิตของคุณ

นอกเหนือจากการตรวจสอบว่ารายงานหรือแดชบอร์ดใหม่มีลักษณะที่ดีแล้ว การดูวิธีดำเนินการจากมุมมองของผู้ใช้ปลายทางยังเป็นสิ่งสำคัญเช่นเดียวกัน ขั้นตอนการทดสอบของไปป์ไลน์การปรับใช้ช่วยให้คุณสามารถจำลองสภาพแวดล้อมการผลิตจริงสำหรับวัตถุประสงค์ในการทดสอบ

ตรวจสอบให้แน่ใจว่าสามปัจจัยเหล่านี้ได้รับการแก้ไขในสภาพแวดล้อมการทดสอบของคุณ:

* ปริมาณข้อมูล

* ปริมาณการใช้งาน

* ความจุที่คล้ายกับในการผลิต

เมื่อทำการทดสอบ คุณสามารถใช้ความจุเดียวกันกับขั้นตอนการผลิตได้ อย่างไรก็ตามการดำเนินการนี้สามารถทำให้การผลิตไม่เสถียรในระหว่างการทดสอบการโหลด หากต้องการหลีกเลี่ยงการผลิตที่ไม่เสถียร ให้ใช้ความจุอื่นที่มีแหล่งข้อมูลคล้ายคลึงกันกับความจุในการผลิต เพื่อทำการทดสอบ เพื่อหลีกเลี่ยงค่าใช้จ่ายเพิ่มเติมคุณสามารถใช้ [ความจุ Azure A](../developer/embedded/azure-pbie-create-capacity.md) ในการชำระเงินสำหรับเวลาการทดสอบเท่านั้น

![ไดอะแกรมที่แสดงไปป์ไลน์การปรับใช้งานกับสภาพแวดล้อมการทดสอบที่เลียนแบบสภาพแวดล้อมการผลิต](media/deployment-pipelines-best-practices/deployment-pipelines-best-practices-diagram.png)

### <a name="use-dataset-rules-with-a-real-life-data-source"></a>ใช้กฎชุดข้อมูลที่มีแหล่งข้อมูลในชีวิตจริง

หากคุณกำลังใช้ขั้นตอนการทดสอบเพื่อจำลองการใช้ข้อมูลในชีวิตจริง ขอแนะนำให้แยกแหล่งข้อมูลการพัฒนาและการทดสอบออกจากกัน ฐานข้อมูลการพัฒนาควรมีขนาดค่อนข้างเล็ก และฐานข้อมูลการทดสอบควรมีลักษณะคล้ายคลึงฐานข้อมูลการผลิตมากที่สุดเท่าที่จะเป็นไปได้ ใช้ [กฎแหล่งข้อมูล](deployment-pipelines-get-started.md#step-4---create-dataset-rules) เพื่อสลับแหล่งข้อมูลในขั้นตอนการทดสอบ

การควบคุมจำนวนข้อมูลที่คุณนำเข้าจากแหล่งข้อมูลของคุณจะมีประโยชน์ถ้าคุณกำลังใช้แหล่งข้อมูลการผลิตในระยะทดสอบ เมื่อต้องการทำเช่นนี้ ให้เพิ่มพารามิเตอร์ไปยังคิวรีแหล่งข้อมูลของคุณใน Power BI Desktop ใช้กฎพารามิเตอร์เพื่อควบคุมจำนวนข้อมูลที่นำเข้า หรือแก้ไขค่าของพารามิเตอร์
คุณยังสามารถใช้วิธีนี้ได้ถ้าคุณไม่ต้องการโอเวอร์โหลดความจุของคุณ

### <a name="measure-performance"></a>วัดประสิทธิภาพการทำงาน

เมื่อคุณจำลองขั้นตอนการผลิต [ตรวจสอบการโหลดรายงานและการโต้ตอบ](../guidance/monitor-report-performance.md) และดูว่าการเปลี่ยนแปลงที่คุณทำมีผลกระทบหรือไม่

นอกจากนี้คุณยังจำเป็นต้อง [ควบคุมการโหลดบนความจุ](../admin/service-admin-premium-monitor-capacity.md) เพื่อให้คุณสามารถตรวจจับการโหลดจำนวนมากก่อนที่จะเข้าถึงการผลิตได้  

>[!NOTE]
>ขอแนะนำให้ตรวจสอบการโหลดปริมาณความจุอีกครั้งหลังจากปรับใช้การอัปเดตไปยังขั้นตอนการผลิต

### <a name="check-related-items"></a>ตรวจสอบรายการที่เกี่ยวข้อง

เวลาที่เกี่ยวข้องอาจได้รับผลกระทบจากการเปลี่ยนแปลงชุดข้อมูลหรือรายงาน ในระหว่างการทดสอบ ให้ตรวจสอบว่าการเปลี่ยนแปลงของคุณจะไม่ส่งผลกระทบหรือทำลายประสิทธิภาพการทำงานของรายการที่มีอยู่ซึ่งอาจขึ้นอยู่กับรายการที่อัปเดต

คุณสามารถค้นหารายการที่เกี่ยวข้องได้อย่างง่ายดายโดยใช้ [มุมมองสายข้อมูล](../collaborate-share/service-data-lineage.md) ของพื้นที่ทำงาน

### <a name="test-your-app"></a>ทดสอบแอปของคุณ

หากคุณกำลังกระจายเนื้อหาไปยังผู้ใช้ปลายทางของคุณผ่านแอป ให้ตรวจสอบเวอร์ชันใหม่ของแอปก่อนที่จะอยู่ในขั้นการผลิต เนื่องจากแต่ละขั้นตอนของไปป์ไลน์การปรับใช้มีพื้นที่ทำงานของตนเอง คุณสามารถเผยแพร่และอัปเดตแอปสำหรับขั้นตอนการพัฒนาและการทดสอบได้อย่างง่ายดาย การดำเนินการนี้จะช่วยให้คุณสามารถทดสอบแอปจากมุมมองของผู้ใช้ปลายทางได้

>[!IMPORTANT]
>กระบวนการปรับใช้ไม่รวมการอัปเดตเนื้อหาหรือการตั้งค่าของแอป เมื่อต้องการนำการเปลี่ยนแปลงไปใช้กับเนื้อหาหรือการตั้งค่า คุณจำเป็นต้องอัปเดตแอปในขั้นตอนไปป์ไลน์ที่จำเป็นด้วยตนเอง

## <a name="production"></a>การผลิต

ส่วนนี้จะให้คำแนะนำในขั้นตอนการผลิตของไปป์ไลน์การปรับใช้

### <a name="manage-who-can-deploy-to-production"></a>จัดการว่าใครสามารถปรับใช้กับการผลิตได้

เนื่องด้วยการปรับใช้กับการผลิตควรได้รับการจัดการอย่างระมัดระวัง การให้บุคคลเฉพาะที่กำหนดจัดการการดำเนินการที่ละเอียดอ่อนนี้จึงเป็นวิธีที่ดี อย่างไรก็ตามคุณอาจต้องการให้ผู้สร้าง BI ทั้งหมดสำหรับพื้นที่ทำงานเฉพาะสามารถเข้าถึงไปป์ไลน์ได้ คุณสามารถจัดการได้โดยใช้ [สิทธิ์ของพื้นที่ทำงาน](deployment-pipelines-process.md#permissions) การผลิต  

เมื่อต้องการปรับใช้เนื้อหาระหว่างขั้นตอน ผู้ใช้จำเป็นต้องมีสิทธิ์สมาชิกหรือผู้ดูแลระบบสำหรับทั้งสองขั้นตอน ตรวจสอบให้แน่ใจว่ามีเฉพาะบุคคลที่คุณต้องการให้ปรับใช้กับการผลิตเท่านั้นจะมีสิทธิ์ในพื้นที่ทำงานการผลิต ผู้ใช้อื่นสามารถมีบทบาทเป็นผู้มีส่วนร่วมการผลิตพื้นที่ทำงานหรือผู้ชม พวกเขาจะสามารถดูเนื้อหาจากภายในไปป์ไลน์ แต่จะไม่สามารถปรับใช้ได้

นอกจากนี้คุณควรจำกัดการเข้าถึงไปป์ไลน์โดยการเปิดใช้งานสิทธิ์การเข้าถึงไปป์ไลน์ให้กับผู้ใช้ที่เป็นส่วนหนึ่งของกระบวนการสร้างเนื้อหาเท่านั้น

### <a name="set-rules-to-ensure-production-stage-availability"></a>ตั้งกฎเพื่อให้แน่ใจในเรื่องของความพร้อมใช้งานขั้นตอนการผลิต

[กฎชุดข้อมูล](deployment-pipelines-get-started.md#step-4---create-dataset-rules) เป็นวิธีที่มีประสิทธิภาพในการตรวจสอบให้แน่ใจว่ามีการเชื่อมต่อข้อมูลในการผลิตอยู่เสมอและพร้อมใช้งานสำหรับผู้ใช้ เมื่อกฎชุดข้อมูลถูกนำไปใช้ การปรับใช้สามารถทำงานได้ในขณะที่คุณมีความมั่นใจว่าผู้ใช้ปลายทางจะเห็นข้อมูลที่เกี่ยวข้องโดยไม่มีการรบกวน

ตรวจสอบให้แน่ใจว่าคุณได้ตั้งค่ากฎชุดข้อมูลการผลิตสำหรับแหล่งข้อมูลและพารามิเตอร์ที่กำหนดไว้ในชุดข้อมูล

### <a name="update-the-production-app"></a>อัปเดตแอปการผลิต

การปรับใช้ในไปป์ไลน์จะอัปเดตเนื้อหาพื้นที่ทำงานแต่จะไม่อัปเดตแอปที่เกี่ยวข้องโดยอัตโนมัติ หากคุณกำลังใช้แอปสำหรับการกระจายเนื้อหา โปรดอย่าลืมอัปเดตแอปหลังจากทำการปรับใช้กับการผลิต เพื่อที่ผู้ใช้ปลายทางจะสามารถใช้งานเวอร์ชันล่าสุดได้ทันที  

### <a name="quick-fixes-to-content"></a>การแก้ไขด่วนไปยังเนื้อหา

ในกรณีที่มีข้อผิดพลาดในการผลิตที่จำเป็นต้องมีการแก้ไขด่วน อย่าอัปโหลดเวอร์ชันใหม่ของ .pbix โดยตรงไปยังขั้นตอนการผลิต หรือทำการเปลี่ยนแปลงแบบออนไลน์ในบริการของ Power BI การปรับใช้ย้อนกลับไปยังขั้นตอนการทดสอบและการพัฒนาไม่สามารถทำได้เมื่อมีเนื้อหาอยู่ในขั้นตอนเหล่านั้น นอกจากนี้ การปรับใช้การแก้ไขโดยไม่ทำการทดสอบก่อนเป็นวิธีปฏิบัติที่ไม่ดี ดังนั้นวิธีที่ถูกต้องในการจัดการกับปัญหานี้ คือ การใช้การแก้ไขในขั้นตอนการพัฒนา และส่งไปยังส่วนที่เหลือของขั้นตอนของไปป์ไลน์การปรับใช้ วิธีนี้ช่วยตรวจสอบว่าการแก้ไขด่วนนั้นทำงานได้ถูกต้อง ก่อนที่จะปรับใช้ไปยังการผลิต ปรับใช้งานได้ทั่วทั้งไปป์ไลน์และใช้เวลาดำเนินการเพียงไม่กี่นาที

## <a name="next-steps"></a>ขั้นตอนถัดไป

>[!div class="nextstepaction"]
>[บทนำไปป์ไลน์การปรับใช้](deployment-pipelines-overview.md)

>[!div class="nextstepaction"]
>[เริ่มต้นกับไปป์ไลน์การปรับใช้](deployment-pipelines-get-started.md)

>[!div class="nextstepaction"]
>[ทำความเข้าใจกระบวนการไปป์ไลน์การปรับใช้](deployment-pipelines-process.md)

>[!div class="nextstepaction"]
>[การแก้ไขปัญหาไปป์ไลน์การปรับใช้](deployment-pipelines-troubleshooting.md)
