---
title: ปรับรายงานให้เหมาะสมสำหรับแอป Power BI ในมือถือ
description: เรียนรู้วิธีปรับแต่งหน้ารายงานสำหรับแอปพลิเคชันโทรศัพท์ Power BI ด้วยการสร้างรายงานสำหรับโทรศัพท์และแท็บเล็ตโดยเฉพาะ
author: maggiesMSFT
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 11/18/2019
ms.author: maggies
LocalizationGroup: Create reports
ms.openlocfilehash: 2dca4094ed0c21c421aa2fef89353e6f210b3ea4
ms.sourcegitcommit: 8e3d53cf971853c32eff4531d2d3cdb725a199af
ms.translationtype: HT
ms.contentlocale: th-TH
ms.lasthandoff: 02/04/2020
ms.locfileid: "75761490"
---
# <a name="optimize-power-bi-reports-for-the-mobile-app"></a>ปรับรายงาน Power BI ให้เหมาะสมสำหรับแอปมือถือ
คุณสามารถเพิ่มประสบการณ์การดูรายงานของคุณในรูปแบบแอปมือถือด้วยการสร้างเค้าโครงแนวตั้ง ใน Power BI Desktop และบริการของ Power BI คุณสามารถจัดเรียงใหม่และปรับขนาดรายงานวิชวลสำหรับประสบการณ์ใช้งานที่ดีที่สุดในโหมดแนวตั้ง  

กำลังค้นหาข้อมูลเกี่ยวกับการดูรายงานบนอุปกรณ์เคลื่อนที่แทนใช่หรือไม่ ลองใช้การเริ่มต้นใช้งานด่วน[ แดชบอร์ดและรายงานในแอป Power BI สำหรับอุปกรณ์เคลื่อนที่](consumer/mobile/mobile-apps-quickstart-view-dashboard-report.md)

![รายงานที่ปรับให้เหมาะสมในโทรศัพท์](media/desktop-create-phone-report/desktop-create-phone-report-1.png)

คุณสามารถสร้าง[วิชวลแบบตอบสนอง](#optimize-a-visual-for-any-size) และ[ตัวแบ่งส่วนข้อมูลแบบตอบสนอง](#enhance-slicers-to-work-well-in-phone-reports) ที่ปรับขนาดใหม่ให้เหมาะสมที่ไหนก็ได้ ถ้าหากคุณได้เพิ่มตัวกรองลงในรายงาน ตัวกรองเหล่านั้นจะแสดงในรายงานที่ปรับให้เหมาะสมโดยอัตโนมัติ

## <a name="lay-out-a-portrait-version-of-a-report-page"></a>ตั้งหน้ารายงานเป็นเวอร์ชันแนวตั้ง

หลังจากสร้างการรายงาน คุณสามารถปรับแต่งเพื่อให้เหมาะกับโทรศัพท์และแท็บเล็ตได้

1. ในมุมมอง**รายงาน** ใน Power BI Desktop บนแท็บ **มุมมอง** ให้เลือก**เค้าโครงโทรศัพท์**  
   
    ![ไอคอนเค้าโครงโทรศัพท์](media/desktop-create-phone-report/desktop-create-phone-report-3.png)
   
    ในบริการของ Power BI เลือก **แก้ไขรายงาน** > **เค้าโครงโทรศัพท์มือถือ**

    คุณจะเห็นพื้นที่ทำงานรูปร่างคล้ายโทรศัพท์ วิชวลทั้งหมดในหน้ารายงานต้นฉบับจะปรากฏอยู่ในบานหน้าต่าง**การแสดงภาพ**ด้านขวา

1. เมื่อต้องการเพิ่มวิชวลลงในเค้าโครงโทรศัพท์ ให้ลากวิชวลจากบานหน้าต่าง**การแสดงภาพ**ไปยังพื้นที่ทำงานสำหรับโทรศัพท์
   
    รายงานโทรศัพท์จะใช้เค้าโครงแบบเส้นตาราง ขณะที่คุณลากภาพไปยังพื้นที่ทำงานสำหรับอุปกรณ์เคลื่อนที่ จะจัดภาพให้ชิดกับเส้นตารางนั้น
   
    ![ลากแล้วปล่อยภาพ](media/desktop-create-phone-report/desktop-create-phone-report-4.gif)
   
    คุณสามารถเพิ่มภาพของหน้ารายงานหลักบางส่วน หรือทั้งหมดลงในหน้ารายงานโทรศัพท์ได้ คุณสามารถเพิ่มแต่ละวิชวลได้เพียงครั้งเดียวและคุณไม่จำเป็นต้องรวมวิชวลทั้งหมด

1. คุณสามารถปรับขนาดภาพของคุณบนเส้นตารางได้ใหม่ตามที่คุณต้องการสำหรับไทล์บนแดชบอร์ดและแดชบอร์ดสำหรับอุปกรณ์เคลื่อนที่
   
   มาตราส่วนตารางขนาดต่าง ๆ ของหน้ารายงานในโทรศัพท์จะปรับขนาดให้เหมาะสมกับโทรศัพท์ เพื่อให้รายงานของคุณเข้ากับโทรศัพท์ทั้งหน้าจอขนาดใหญ่และขนาดเล็ก
   
   ![ปรับขนาดภาพ](media/desktop-create-phone-report/desktop-create-phone-report-5.gif)

## <a name="optimize-a-visual-for-any-size"></a>ปรับภาพให้เหมาะสมตามขนาดต่างๆ
คุณสามารถตั้งค่าการแสดงภาพต่าง ๆ ในแดชบอร์ดหรือรายงานของคุณให้เป็น*แบบตอบสนอง*ได้ วิชวลจะมีการเปลี่ยนแบบไดนามิกเพื่อแสดงจำนวนข้อมูลและข้อมูลเชิงลึกสูงสุด โดยไม่ขึ้นอยู่กับขนาดของหน้าจอ 

Power BI จะจัดลำดับความสำคัญของมุมมองข้อมูล ทุกเมื่อที่เปลี่ยนแปลงขนาดการแสดงผลภาพ เช่น การนำเอาช่องว่างภายในออก และย้ายคำอธิบายแผนภูมิไปไว้ด้านบนสุดของภาพโดยอัตโนมัติ เพื่อให้ภาพยังคงแสดงข้อมูลได้ แม้ว่าจะมีขนาดเล็กลงก็ตาม

![การปรับขนาดภาพแบบตอบสนอง](media/desktop-create-phone-report/desktop-create-phone-report-6.gif)

คุณเลือกว่าจะเปิดใช้งานการตอบสนองสำหรับแต่ละภาพหรือไม่ อ่านข้อมูลเพิ่มเติมเกี่ยวกับ[การปรับภาพให้เหมาะสม](visuals/desktop-create-responsive-visuals.md)

## <a name="considerations-when-creating-phone-report-layouts"></a>ข้อควรพิจารณาเมื่อสร้างเค้าโครงรายงานโทรศัพท์
* สำหรับรายงานที่มีหลายหน้า คุณสามารถปรับหน้าทั้งหมดนั้นให้เหมาะสมหรือปรับเพียงไม่กี่หน้าให้เหมาะสมก็ได้ 
* ถ้าคุณได้กำหนดสีพื้นหลังให้หน้ารายงาน รายงานโทรศัพท์ก็จะมีสีพื้นหลังแบบเดียวกัน
* คุณไม่สามารถปรับเปลี่ยนการตั้งค่าการจัดรูปแบบให้โทรศัพท์เพียงอย่างเดียวได้ การจัดรูปแบบจะสอดคล้องกันระหว่างเค้าโครงต้นแบบและเค้าโครงสำหรับอุปกรณ์เคลื่อนที่ ตัวอย่างเช่น ขนาดแบบอักษรจะเหมือนกัน
* เมื่อต้องการเปลี่ยนภาพ เช่น การเปลี่ยนแปลงการจัดรูปแบบ ชุดข้อมูล ตัวกรอง หรือแอตทริบิวต์ต่างๆ ให้กลับไปยังโหมดการเขียนรายงานทั่วไป
* Power BI จะแสดงชื่อเรื่องเริ่มต้นและชื่อหน้าสำหรับรายงานโทรศัพท์ในแอปสำหรับอุปกรณ์เคลื่อนที่ ถ้าคุณได้สร้างภาพข้อความสำหรับชื่อเรื่องและชื่อหน้าในรายงานของคุณ ให้ระลึกไว้ว่าจะไม่เพิ่มเข้าไปในรายงานโทรศัพท์ของคุณ     

## <a name="remove-a-visual-from-the-phone-layout"></a>ลบภาพออกจากเค้าโครงโทรศัพท์
* เมื่อต้องการลบวิชวลออก ให้คลิก**X**  ที่ด้านบนขวาของวิชวลในพื้นที่ทำงานสำหรับโทรศัพท์ หรือเลือกวิชวลนั้นๆ แล้วกด**ลบ**
  
   การลบวิชวลในส่วนนี้จะลบเฉพาะวิชวลออกจากพื้นที่ทำงานสำหรับเค้าโครงโทรศัพท์เท่านั้น จะไม่ส่งผลต่อภาพและรายงานต้นฉบับ
  
   ![กำลังลบภาพ](media/desktop-create-phone-report/desktop-create-phone-report-7.gif)

## <a name="enhance-slicers-to-work-well-in-phone-reports"></a>เพิ่มตัวแบ่งส่วนข้อมูลเพื่อให้ทำงานได้อย่างเหมาะสมในรายงานโทรศัพท์
ตัวแบ่งส่วนข้อมูลมีการกรองในพื้นที่ทำงานสำหรับข้อมูลรายงาน เมื่อคุณออกแบบตัวแบ่งส่วนข้อมูลในโหมดการเขียนรายงานทั่วไป คุณก็สามารถปรับเปลี่ยนการตั้งค่าตัวแบ่งส่วนข้อมูลบางรายการ เพื่อให้สามารถใช้งานในรายงานโทรศัพท์ได้สะดวกขึ้น:

* ตัดสินใจว่าผู้อ่านรายงานสามารถเลือกได้เพียงหนึ่งรายการหรือหลายรายการ
* วางกล่องรอบตัวแบ่งส่วนข้อมูลเพื่อให้สามารถสแกนรายงานได้สะดวกขึ้น
* สร้างตัวแบ่งส่วนข้อมูลแนวตั้ง แนวนอน หรือ*แบบตอบสนอง* 

ถ้าคุณสร้างตัวแบ่งส่วนข้อมูลให้เป็นแบบตอบสนอง เมื่อคุณเปลี่ยนขนาดและรูปร่าง ตัวแบ่งส่วนข้อมูลแบบตอบสนองก็่จะแสดงตัวเลือกมากขึ้นหรือน้อยลง ซึ่งสามารถเป็นแบบสูง เตี้ย กว้างหรือแคบ ถ้าคุณปรับให้มีขนาดเล็กพอ จะกลายเป็นเพียงไอคอนตัวกรองที่อยู่ในหน้ารายงาน 

![ตัวแบ่งส่วนข้อมูลแบบตอบสนองของ Power BI](media/desktop-create-phone-report/desktop-create-phone-report-8.png)

อ่านข้อมูลเพิ่มเติมเกี่ยวกับ[การสร้างตัวแบ่งส่วนข้อมูลแบบตอบสนอง](power-bi-slicer-filter-responsive.md)

## <a name="publish-a-phone-report"></a>เผยแพร่รายงานโทรศัพท์
เมื่อต้องการเผยแพร่รายงานในเวอร์ชันโทรศัพท์ คุณจะ[เผยแพร่รายงานหลักจาก Power BI Desktop ไปยังบริการของ Power BI](desktop-upload-desktop-files.md) และเวอร์ชันโทรศัพท์จะเผยแพร่ในเวลาเดียวกัน
  
อ่านข้อมูลเพิ่มเติมเกี่ยวกับ[การแชร์และสิทธิ์ใน Power BI](service-how-to-collaborate-distribute-dashboards-reports.md)

## <a name="view-optimized-and-unoptimized-reports-on-a-phone-or-tablet"></a>ดูรายงานที่ปรับให้เหมาะสมและยังไม่ได้ปรับให้เหมาะสมบนโทรศัพท์และแท็บเล็ต
ในแอปสำหรับอุปกรณ์เคลื่อนที่ในโทรศัพท์ Power BI จะตรวจพบรายงานโทรศัพท์ที่ปรับให้เหมาะสมและยังไม่ได้ปรับให้เหมาะสมโดยอัตโนมัติ ถ้ามีรายงานที่ปรับให้เหมาะสมกับโทรศัพท์อยู่ แอป Power BI บนโทรศัพท์จะเปิดรายงานในโหมดรายงานโทรศัพท์โดยอัตโนมัติ

ถ้าไม่มีรายงานที่ปรับให้เหมาะสมกับโทรศัพท์อยู่ รายงานก็จะเปิดขึ้นในมุมมองตามแนวนอนที่ไม่ได้ปรับให้เหมาะสม  

เมื่ออยู่ในรายงานโทรศัพท์ การเปลี่ยนทิศทางการวางแนวของโทรศัพท์เป็นแนวนอนจะเปิดรายงานในมุมมองที่ไม่ได้ปรับให้เหมาะสมด้วยเค้าโครงรายงานต้นฉบับ ไม่ว่ารายงานนั้นจะปรับให้เหมาะสมหรือไม่ก็ตาม

ถ้าคุณปรับแค่เพียงหน้าบางหน้าให้เหมาะสม ผู้อ่านก็จะเห็นข้อความในมุมมองตามแนวตั้ง ซึ่งหมายความว่ารายงานจะพร้อมใช้งานในแนวนอน

![หน้าโทรศัพท์ที่ไม่ได้ปรับให้เหมาะสม](media/desktop-create-phone-report/desktop-create-phone-report-9.png)

ผู้อ่านรายงานสามารถพลิกโทรศัพท์หรือแท็บเล็ตไปทางด้านข้าง เพื่อดูหน้าในโหมดแนวนอนได้ อ่านข้อมูลเพิ่มเติมเกี่ยวกับ[การเรียนรู้เกี่ยวกับรายงาน Power BI ที่ปรับให้เหมาะสมสำหรับโหมดแนวตั้ง](consumer/mobile/mobile-apps-view-phone-report.md)

## <a name="next-steps"></a>ขั้นตอนถัดไป
* [สร้างมุมมองโทรศัพท์สำหรับแดชบอร์ดใน Power BI](service-create-dashboard-mobile-phone-view.md)
* [ดูรายงาน Power BI ที่ปรับให้เหมาะสมกับโทรศัพท์ของคุณ](consumer/mobile/mobile-apps-view-phone-report.md)
* [สร้างวิชวลแบบตอบสนองที่ปรับให้เหมาะสมกับทุกขนาด](visuals/desktop-create-responsive-visuals.md)
* มีคำถามเพิ่มเติมหรือไม่ [ลองถามชุมชน Power BI](https://community.powerbi.com/)

