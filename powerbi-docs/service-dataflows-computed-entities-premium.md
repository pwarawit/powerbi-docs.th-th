---
title: การใช้เอนทิตีที่คำนวณใน Power BI Premium
description: เรียนรู้วิธีการใช้เอนทิตีที่คำนวณใน Power BI Premium
author: davidiseminger
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 11/06/2018
ms.author: davidi
LocalizationGroup: Data from files
ms.openlocfilehash: 8131722d0e035f28fcb88827b1a68c2da97959cb
ms.sourcegitcommit: b23fdcc0ceff5acd2e4d52b15b310068236cf8c7
ms.translationtype: HT
ms.contentlocale: th-TH
ms.lasthandoff: 11/07/2018
ms.locfileid: "51268931"
---
# <a name="using-computed-entities-on-power-bi-premium-preview"></a>การใช้เอนทิตีที่คำนวณใน Power BI Premium (ตัวอย่าง)

คุณสามารถดำเนินการ**การประมวลผลในที่จัดเก็บ**ได้เมื่อใช้**กระแสข้อมูล**ที่มีการสมัครใช้งาน Power BI Premium ซึ่งจะช่วยให้คุณคำนวณกระแสข้อมูลที่มีอยู่แล้วและส่งผลลัพธ์กลับได้ โดยจะทำให้คุณได้เพ่งความสนใจไปยังการสร้างและการวิเคราะห์รายงาน 

![เอนทิตีที่คำนวณใน Power BI Premium](media/service-dataflows-computed-entities-premium/computed-entities-premium_00.png)

เมื่อต้องการทำเนินการ**การคำนวณในที่จัดเก็บ** คุณต้องสร้างกระแสข้อมูลและนำข้อมูลเข้าที่จัดเก็บกระแสข้อมูลของ Power BI ก่อนเป็นอันดับแรก เมื่อคุณมีกระแสข้อมูลที่มีข้อมูลแล้ว คุณก็จะสามารถสร้าง **เอนทิตีที่คำนวณไว้** ได้ ซึ่งเป็นเอนทิตีที่ใช้ประมวลผลในที่จัดเก็บ 

คุณสามารถเชื่อมต่อข้อมูลของกระแสข้อมูลไปยัง Power BI ได้สองวิธี:

* [การใช้การเขียนด้วยตนเองของกระแสข้อมูล](service-dataflows-create-use.md)
* การใช้กระแสข้อมูลภายนอก

ส่วนต่อไปนี้จะอธิบายวิธีการสร้างเอนทิตีที่คำนวณไว้ในข้อมูลของกระแสข้อมูล

> [!NOTE]
> ฟังก์ชันของกระแสข้อมูลอยู่ในช่วงตัวอย่าง และสามารถเปลี่ยนและอัปเดตได้ตามความพร้อมใช้งานทั่วไป


## <a name="how-to-create-computed-entities"></a>วิธีการสร้างเอนทิตีที่คำนวณไว้ 

เมื่อคุณมีกระแสข้อมูลพร้อมรายการเอนทิตี คุณจะสามารถทำการคำนวณเอนทิตีเหล่านั้นได้

ที่เครื่องมือการเขียนกระแสข้อมูลในบริการของ Power BI ให้คุณเลือก **แก้ไขเอนทิตี** จากนั้นคลิกขวาที่เอนทิตีที่ต้องการใช้เป็นพื้นฐานสำหรับเอนทิตีที่คำนวณและต้องการทำการคำนวณด้วย ในเมนูบริบท ให้คุณเลือก **การอ้างอิง**

เพื่อให้สิทธิ์เอนทิตีเป็นเอนทิตีที่คำนวณ ต้องเลือกที่ตัวเลือก **เปิดใช้งานโหลด** ดังที่แสดงในภาพต่อไปนี้ คลิกขวาที่เอนทิตีเพื่อให้แสดงเมนูบริบทนี้

![เลือกเปิดใช้งานโหลดที่อยู่ในเมนูบริบทที่แสดงในการคลิกขวา](media/service-dataflows-computed-entities-premium/computed-entities-premium_01.png)

เมื่อเลือก**เปิดใช้งานโหลด**แล้ว คุณจะสามารถสร้างเอนทิตีใหม่ได้ ซึ่งต้นทางของมันก็คือเอนทิตีที่อ้างอิงถึง ไอคอนจะเปลี่ยนและแสดงไอคอน**ที่คำนวณไว้** ดังที่แสดงในภาพต่อไปนี้

![เอนทิตีที่คำนวณใน Power BI Premium](media/service-dataflows-computed-entities-premium/computed-entities-premium_00.png)

การแปลงใดๆ ที่คุณดำเนินการในเอนทิตีที่สร้างใหม่นี้ จะถูกเรียกใช้ในข้อมูลที่อยู่ในที่เก็บกระแสข้อมูล Power BI ซึ่งหมายความว่าคิวรีนั้นไม่ได้เรียกใช้กับแหล่งข้อมูลภายนอกที่มีการนำเข้าข้อมูลมา (เช่น ฐานข้อมูล SQL ที่มีการดึงข้อมูลมา) แต่มีการดำเนินการกับข้อมูลที่อยู่ในที่เก็บกระแสข้อมูลอยู่แล้ว

### <a name="example-use-cases"></a>กรณีตัวอย่างการใช้
การแปลงชนิดใดที่สามารถดำเนินการกับเอนทิตีที่คำนวณไว้ได้ การแปลงใดก็ตามที่คุณมักจะระบุถึงโดยใช้อินเตอร์เฟสผู้ใช้ของการแปลงใน Power BI หรือ M Editor จะได้รับการรองรับเมื่อทำการคำนวณในที่จัดเก็บ 

โปรดพิจารณาตัวเลือกต่อไปนี้: คุณมีเอนทิตี*บัญชี*ที่มีข้อมูลดิบสำหรับลูกค้าทั้งหมดจากการสมัครใช้งาน Dynamics 365 นอกจากนี้คุณยังมีข้อมูลดิบของ *ServiceCalls* จากศูนย์บริการ โดยที่มีข้อมูลจากการโทรศัพท์สนับสนุนที่ทำจากบัญชีอื่นในแต่ละวันของทั้งปี

ลองนึกดูว่าคุณต้องการเพิ่มข้อมูลจาก *ServiceCalls* ในเอนทิตี *บัญชี* 

ก่อนอื่นคุณต้องรวบรวมข้อมูลจาก ServiceCalls เพื่อคำนวณจำนวนของการโทรศัพท์สนับสนุนในปีก่อนที่ทำให้แต่ละบัญชี 

![ตัวอย่างของเอนทิตีที่คำนวณไว้ใน Power BI Premium](media/service-dataflows-computed-entities-premium/computed-entities-premium_02.png)

จากนั้น คุณต้องผสานเอนทิตี *บัญชี* กับเอนทิตี *ServiceCallsAggregated* เพื่อคำนวณตาราง**บัญชี**ที่เพิ่มข้อมูล

![ตัวอย่างของเอนทิตีที่คำนวณใน Power BI Premium](media/service-dataflows-computed-entities-premium/computed-entities-premium_03.png)

และจากนั้นคุณจะเห็นผลลัพธ์ ดังที่แสดง *EnrichedAccount* ในภาพต่อไปนี้

![ผลลัพธ์ของเอนทิตีที่คำนวณใน Power BI Premium](media/service-dataflows-computed-entities-premium/computed-entities-premium_04.png)

เท่านั้นเอง การแปลงได้ดำเนินการกับข้อมูลในกระแสข้อมูลที่อยู่ในการสมัครใช้งาน Power BI Premium ไม่ใช่กับข้อมูลต้นทาง

## <a name="considerations-and-limitations"></a>ข้อควรพิจารณาและข้อจำกัด

โปรดทราบข้อสำคัญไว้ว่าหากคุณลบพื้นที่ทำงานออกจากความจุ Power BI Premium กระแสข้อมูลที่เกี่ยวข้องจะไม่รีเฟรชอีกต่อไป 


## <a name="next-steps"></a>ขั้นตอนถัดไป

บทความนี้ได้อธิบายเกี่ยวกับเอนทิตีที่คำนวณและกระแสข้อมูลที่พร้อมใช้ในบริการของ Power BI ต่อไปนี้คือบทความเพิ่มเติมที่อาจเป็นประโยชน์


* [การเตรียมข้อมูลด้วยตัวเองโดยใช้กระแสข้อมูล](service-dataflows-overview.md)
* [สร้างและใช้กระแสข้อมูลใน Power BI](service-dataflows-create-use.md)
* [การใช้กระแสข้อมูลพร้อมแหล่งข้อมูลในองค์กร (ตัวอย่าง)](service-dataflows-on-premises-gateways.md)
* [แหล่งข้อมูลของนักพัฒนาสำหรับกระแสข้อมูล Power BI (ตัวอย่าง)](service-dataflows-developer-resources.md)

สำหรับข้อมูลเพิ่มเติมเกี่ยวกับ Power Query และการรีเฟรชตามกำหนดการ สามารถดูได้ในบทความเหล่านี้:
* [ภาพรวมคิวรีใน Power BI Desktop](desktop-query-overview.md)
* [การกำหนดค่าการรีเฟรชตามกำหนดการ](refresh-scheduled-refresh.md)

สำหรับข้อมูลเพิ่มเติมเกี่ยวกับ Common Data Model สามารถดูได้ในบทความภาพรวม:
* [Common Data Model - ภาพรวม](https://docs.microsoft.com/powerapps/common-data-model/overview)

