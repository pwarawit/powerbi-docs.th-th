---
title: คำแนะนำสำหรับการแสดงภาพ Power BI
description: เรียนรู้วิธีที่คุณสามารถเผยแพร่วิชวลแบบกำหนดเองของคุณไปยัง Microsoft AppSource เพื่อให้บุคคลอื่นสามารถค้นหาและใช้งานผ่านการซื้อได้
author: KesemSharabi
ms.author: kesharab
ms.reviewer: ''
ms.service: powerbi
ms.topic: conceptual
ms.subservice: powerbi-custom-visuals
ms.date: 07/16/2019
ms.openlocfilehash: 10e7ab035f17715bba858fc3b055c5bf47af1331
ms.sourcegitcommit: a21f7f9de32203e3a4057292a24ef9b5ac6ce94b
ms.translationtype: HT
ms.contentlocale: th-TH
ms.lasthandoff: 11/27/2019
ms.locfileid: "74565388"
---
# <a name="guidelines-for-power-bi-visuals"></a>คำแนะนำสำหรับการแสดงภาพ Power BI
ก่อนที่คุณจะ[เผยแพร่](https://docs.microsoft.com/power-bi/developer/office-store)วิชวล Power BI ของคุณไปยัง Microsoft AppSource เพื่อให้ผู้อื่นสามารถค้นหาและใช้งานได้ ต้องตรวจสอบให้แน่ใจว่าคุณได้ทำตามคำแนะนำเพื่อสร้างประสบการณ์ที่ยอดเยี่ยมสำหรับผู้ใช้ของคุณแล้ว

## <a name="power-bi-visuals-with-additional-purchases"></a>วิชวล Power BI ที่มีการซื้อเพิ่มเติม

คุณสามารถส่งวิชวล Power BI ที่ไม่มีค่าใช้จ่ายไปยัง Marketplace (Microsoft AppSource) ได้ นอกจากนี้คุณยังสามารถส่งวิชวล Power BI ของ Microsoft AppSource ที่มีแท็กราคาเขียนว่า "อาจจำเป็นที่ต้องซื้อเพิ่ม" ได้อีกด้วย วิชวล Power BI ที่มีแท็กราคา "อาจจำเป็นที่ต้องซื้อเพิ่ม" มีลักษณะคล้ายกับ Add-in ที่ซื้อเพิ่มภายในแอป (IAP) ในร้านค้าสำนักงาน 

เช่นเดียวกับวิชวล Power BI แบบฟรี ซึ่งยังสามารถรับรองวิชวล IAP Power BI ได้อีกด้วย ก่อนที่จะส่งวิชวล IAP Power BI ของคุณ กรุณาตรวจสอบให้แน่ใจว่าวิชวลเป็นไปตาม [ข้อกำหนดการรับรอง](../power-bi-custom-visuals-certified.md) หรือไม่ 

### <a name="what-is-a-power-bi-visual-with-iap-features"></a>วิชวล Power BI ที่มีคุณลักษณะ IAP คืออะไร?

วิชวล IAP Power BI เป็นวิชวลแบบ *ฟรี* ที่ให้บริการ *คุณลักษณะแบบฟรี* นอกจากนี้ยังมีคุณลักษณะขั้นสูงบางอย่างที่อาจมีค่าธรรมเนียมเพิ่มเติม ในการอธิบายวิชวล Power BI นักพัฒนาต้องแจ้งผู้ใช้ถึงคำอธิบายของวิชวลเกี่ยวกับคุณลักษณะที่ต้องซื้อเพิ่มเติมเพื่อใช้งาน ปัจจุบัน Microsoft ไม่ได้มี APIs แบบเนทีฟเพื่อสนับสนุนการซื้อเพิ่มภายของแอปและ Add-ins

นักพัฒนาอาจใช้ระบบการชำระเงินอื่นสำหรับการซื้อเหล่านี้ สำหรับข้อมูลเพิ่มเติม ให้ดูที่[นโยบายร้านค้าของเรา](https://docs.microsoft.com/office/dev/store/validation-policies#2-apps-or-add-ins-can-display-certain-ads)


>[!IMPORTANT]  
> หากคุณอัปเดตวิชวล Power BI ของคุณจากฟรีเป็น "อาจจำเป็นต้องซื้อเพิ่มเติม" ผู้ใช้จะต้องได้รับฟังก์ชันการใช้งานฟรีในระดับเดียวกับก่อนการอัปเดต คุณอาจเพิ่มคุณลักษณะขั้นสูงแบบชำระเงินนอกเหนือจากคุณลักษณะฟรีแบบเก่าที่มีอยู่

### <a name="watermarks"></a>ลายน้ำ

คุณสามารถใช้ลายน้ำเพื่อให้ลูกค้าใช้คุณสมบัติขั้นสูงของ IAP ต่อไปโดยไม่ต้องจ่ายเงินได้ 

คุณสามารถใช้ลายน้ำเพื่อแสดงฟังก์ชันการทำงานของวิชวล Power BI เต็มรูปแบบก่อนทำการซื้อได้ 

* ลายน้ำสามารถใช้ได้เฉพาะกับคุณลักษณะที่ต้องชำระซึ่งใช้โดยไม่ต้องมีใบอนุญาตที่ถูกต้อง
* ไม่อนุญาตให้ใช้ลายน้ำในวิชวล Power BI ที่มีแท็กราคา *ฟรี*
* ไม่อนุญาตให้ใช้ลายน้ำในวิชวล IAP เมื่อผู้ใช้ใช้คุณลักษณะฟรี 

### <a name="pop-up-window"></a>หน้าต่างป็อปอัพ

คุณสามารถใช้หน้าต่างป็อปอัพเพื่ออธิบายวิธีการซื้อสิทธิ์การใช้งานเมื่อมีการใช้ใบอนุญาตที่ไม่ถูกต้อง (หรือหมดอายุ) ด้วยวิชวล Power BI IAP ของคุณได้

### <a name="submission-process"></a>กระบวนการส่ง

นักพัฒนาอัปโหลดวิชวล IAP Power BI ไปยัง Microsoft AppSource ผ่านแดชบอร์ดของผู้ขายตามที่ได้กำหนดไว้สำหรับวิชวลฟรี เพื่อแสดงให้เห็นว่าวิชวล Power BI ที่ส่งมามีคุณลักษณะ IAP นักพัฒนาต้องเขียนไว้ในบันทึกย่อบนแดชบอร์ดผู้ขายว่า: "วิชวลที่มีการซื้อเพิ่มภายในแอป" นอกจากนี้นักพัฒนาจำเป็นต้องแจ้งคีย์ใบอนุญาตและโทเค็นเพื่อให้ทีมงานตรวจสอบสามารถตรวจสอบคุณลักษณะ IAP ได้ หลังจากตรวจสอบและอนุมัติวิชวล Power BI แล้ว การลงรายการ Microsoft AppSource สำหรับวิชวล IAP Power BI จะระบุว่า 'อาจจำเป็นต้องซื้อเพิ่ม' ภายใต้ตัวเลือกการกำหนดราคา

## <a name="context-menu"></a>เมนูบริบท
เมนูบริบทคือเมนูคลิกขวาที่จะแสดงขึ้นเมื่อผู้ใช้วางเมาส์เหนือการแสดงผลด้วยภาพ
การแสดงผลด้วยภาพของ Power BI ทั้งหมดควรเปิดใช้งานเมนูบริบทเพื่อนำเสนอประสบการณ์แบบครบวงจร โปรดตรวจสอบ[บทความ](https://github.com/Microsoft/PowerBI-visuals/blob/gh-pages/tutorials/building-bar-chart/adding-context-menu-to-the-bar.md)นี้เพื่อเรียนรู้วิธีการเพิ่มเมนูบริบท

## <a name="commercial-logo"></a>โลโก้เชิงพาณิชย์
ส่วนนี้จะอธิบายข้อกำหนดสำหรับการเพิ่มโลโก้เชิงพาณิชย์ในวิชวล Power BI โลโก้เชิงพาณิชย์ไม่ได้เป็นแบบบังคับ ถ้าเพิ่ม จะต้องเป็นไปตามคำแนะนำเหล่านี้

> [!NOTE]
> * ในบทความนี้ 'โลโก้เชิงพาณิชย์' หมายถึงไอคอนของบริษัทเชิงพาณิชย์ใด ๆ ตามที่อธิบายไว้ในภาพด้านล่าง
> * โลโก้เชิงพาณิชย์ของ Microsoft ที่ใช้ในบทความนี้เป็นเพียงตัวอย่างเท่านั้น ใช้โลโก้เชิงพาณิชย์ของคุณเองกับวิชวล Power BI ของคุณ

> [!IMPORTANT]
> โลโก้เชิงพาณิชย์สามารถใช้ได้*เฉพาะในโหมดแก้ไขเท่านั้น* โลโก้เชิงพาณิชย์*ไม่สามารถ*แสดงในโหมดมุมมองได้

### <a name="commercial-logo-type"></a>ประเภทของโลโก้เชิงพาณิชย์

มีโลโก้เชิงพาณิชย์สามประเภท:
* **โลโก้** - โลโก้มีองค์ประกอบสองอย่างที่ติดแน่นอยู่ด้วยกัน คือ ไอคอนและชื่อ

    ![โลโก้ Microsoft](media/guidelines-powerbi-visuals/microsoft-logo.png)

* **สัญลักษณ์** - กราฟิกที่ไม่มีข้อความ

    ![สัญลักษณ์ Microsoft](media/guidelines-powerbi-visuals/microsoft-symbol.png)

* **คำโลโก้** - โลโก้ที่ไม่มีไอคอน แต่ประกอบด้วยข้อความเท่านั้น

    ![คำโลโก้ Microsoft](media/guidelines-powerbi-visuals/microsoft-logotype.png)

### <a name="commercial-logo-color"></a>สีของโลโก้เชิงพาณิชย์

เมื่อใช้โลโก้เชิงพาณิชย์ สีของโลโก้จะต้องเป็นสีเทา (hex color #C8C8C8) อย่าเพิ่มเอฟเฟกต์ เช่น การไล่ระดับสี แก่โลโก้เชิงพาณิชย์

* **โลโก้**

    ![คำโลโก้ Microsoft](media/guidelines-powerbi-visuals/grey-microsoft-logo.png)

* **สัญลักษณ์** - กราฟิกที่ไม่มีข้อความ

    ![คำโลโก้ Microsoft](media/guidelines-powerbi-visuals/grey-microsoft-symbol.png)

* **คำโลโก้** - โลโก้ที่ไม่มีไอคอน แต่ประกอบด้วยข้อความเท่านั้น

    ![คำโลโก้ Microsoft](media/guidelines-powerbi-visuals/grey-microsoft-logotype.png)

> [!TIP]
> * หากวิชวล Power BI ของคุณมีกราฟิก ให้พิจารณาเพิ่มพื้นหลังสีขาวที่มีระยะขอบ 10 px ให้กับโลโก้ของคุณ
> * พิจารณาเพิ่ม dropshadow ลงในโลโก้ของคุณ (ความทึบของสีดำ 30%)

### <a name="commercial-logo-size"></a>ขนาดของโลโก้เชิงพาณิชย์

วิชวล Power BI จำเป็นต้องใช้โลโก้เชิงพาณิชย์สองอัน อันหนึ่งสำหรับไทล์ขนาดใหญ่ และอีกหนึ่งอันสำหรับไทล์ขนาดเล็ก วางโลโก้ภายในกล่องแสดงขอบเขตที่อยู่มุมขวาด้านบนหรือด้านล่าง ด้วยระยะขอบ 4 px

ตารางต่อไปนี้อธิบายถึงข้อควรพิจารณาของขนาดสำหรับวิชวล Power BI

|  |วิชวล Power BI ขนาดเล็ก  |วิชวล Power BI ขนาดใหญ่  |
|---------|---------|---------|
|*ความกว้างของโลโก้*    |สูงสุด 240 px         |มากกว่า 240 px         |
|*ความสูงของโลโก้*     |สูงสุด 160 px         |มากกว่า 160 px         |
|*ขนาดกล่องแสดงขอบเขต*     |40 x 15 px         |101 x 30 px         |
|*ตัวอย่างโลโก้เชิงพาณิชย์*     |![คำโลโก้ Microsoft](media/guidelines-powerbi-visuals/grey-microsoft-symbol.png)         |![โลโก้ Microsoft](media/guidelines-powerbi-visuals/grey-microsoft-logo.png)         |
|*ตัวอย่างกล่องแสดงขอบเขต*    |![ตัวอย่างโลโก้ขนาดเล็ก](media/guidelines-powerbi-visuals/small-logo-box.png)         |![ตัวอย่างโลโก้ขนาดใหญ่](media/guidelines-powerbi-visuals/big-logo-box.png)         |
|    |         |         |

### <a name="commercial-logo-behavior"></a>ลักษณะการทำงานของโลโก้เชิงพาณิชย์

โลโก้เชิงพาณิชย์สามารถใช้ได้เฉพาะในโหมดแก้ไขเท่านั้น เมื่อคลิกแล้ว โลโก้เชิงพาณิชย์จะมีฟังก์ชันการทำงานต่อไปนี้เท่านั้น:

* การคลิกที่โลโก้เชิงพาณิชย์จะเปลี่ยนเส้นทางไปยังเว็บไซต์ของคุณ

* การคลิกโลโก้เชิงพาณิชย์จะเปิดหน้าต่างป๊อปอัปพร้อมข้อมูลเพิ่มเติม หน้าต่างป๊อปอัปควรแบ่งออกเป็นสองส่วน:
    * พื้นที่การตลาดซึ่งสามารถรวมโลโก้เชิงพาณิชย์ การจัดอันดับวิชวลและการตลาด
    * พื้นที่ข้อมูลซึ่งสามารถรวมข้อมูลและลิงก์    


### <a name="things-to-avoid"></a>สิ่งที่ต้องหลีกเลี่ยง

* โลโก้เชิงพาณิชย์ไม่สามารถแสดงในโหมดมุมมองได้

* โลโก้เชิงพาณิชย์แบบเคลื่อนไหวสามารถแสดงภาพเคลื่อนไหวได้สูงสุดห้าวินาที

* หากวิชวล Power BI ของคุณมีไอคอนข้อมูล (i) ในโหมดการอ่าน วิชวลควรเป็นไปตามสี ขนาด และตำแหน่งของโลโก้เชิงพาณิชย์ดังที่อธิบายไว้ข้างต้น

* หลีกเลี่ยงการใช้โลโก้เชิงพาณิชย์ที่มีสีสันหรือสีดำ โลโก้เชิงพาณิชย์ต้องเป็นสีเทา (hex color #C8C8C8)

    ![โลโก้สีสันที่ไม่ได้รับอนุญาต](media/guidelines-powerbi-visuals/no-color-logo.png) ![โลโก้สีดำที่ไม่ได้รับอนุญาต](media/guidelines-powerbi-visuals/black-logo.png)

* โลโก้เชิงพาณิชย์ที่มีเอฟเฟกต์ เช่น การไล่ระดับสีหรือเงาที่เข้ม

    ![ลักษณะโลโก้ที่ไม่ได้รับอนุญาต](media/guidelines-powerbi-visuals/no-style-logo.png)

## <a name="best-practices"></a>แนวทางปฏิบัติที่ดีที่สุด

เมื่อเผยแพร่วิชวล Power BI ให้พิจารณาคำแนะนำต่อไปนี้เพื่อมอบประสบการณ์ที่ยอดเยี่ยมแก่ผู้ใช้

### <a name="visual-landing-page"></a>หน้าเริ่มต้นของวิชวล

ใช้หน้าเริ่มต้นเพื่อชี้แจงให้ผู้ใช้ทราบว่าพวกเขาสามารถใช้วิชวล Power BI ของคุณได้อย่างไรและสามารถซื้อใบอนุญาตได้ที่ไหน อย่าใส่วิดีโอที่เรียกใช้งานโดยอัตโนมัติ เพิ่มเฉพาะเนื้อหาที่ช่วยเพิ่มประสบการณ์ของผู้ใช้ เช่น ข้อมูลหรือลิงก์ไปยังรายละเอียดการซื้อใบอนุญาตและวิธีใช้คุณลักษณะ IAP เท่านั้น

### <a name="license-key-and-token"></a>คีย์ใบอนุญาตและโทเค็น

เพื่อความสะดวกของผู้ใช้ เพิ่มคีย์ใบอนุญาตหรือโทเค็นที่เกี่ยวข้องกับเขตข้อมูลที่ด้านบนของบานหน้าต่างการจัดรูปแบบ

## <a name="faq"></a>คำถามที่ถามบ่อย

สำหรับข้อมูลเพิ่มเติมเกี่ยวกับวิชวล Power BI โปรดดูที่ [คำถามที่ถามบ่อยเกี่ยวกับวิชวล Power BI ที่มีการซื้อเพิ่มเติม](https://docs.microsoft.com/power-bi/power-bi-custom-visuals-faq#visuals-with-additional-purchases)

## <a name="next-steps"></a>ขั้นตอนถัดไป

เรียนรู้วิธีการที่คุณสามารถเผยแพร่วิชวล Power BI ของคุณไปยัง [Microsoft AppSource](office-store.md) เพื่อให้บุคคลอื่นสามารถค้นหาและใช้งานได้