---
title: ข้อจำกัดของระบบถามตอบของ Power BI
description: ข้อจำกัดปัจจุบันของระบบถามตอบของ Power BI
author: mohaali
manager: mohaali
ms.service: powerbi
ms.subservice: powerbi-service
ms.topic: conceptual
ms.date: 10/18/2019
ms.author: mohaali
ms.openlocfilehash: fc4a605f1258bcd93e0b49b596cc3a1691ce2edb
ms.sourcegitcommit: 26123c6bb24c8174beb390f4e06fb938d31238ea
ms.translationtype: HT
ms.contentlocale: th-TH
ms.lasthandoff: 10/22/2019
ms.locfileid: "72717909"
---
# <a name="limitations-of-power-bi-qa"></a>ข้อจำกัดของระบบถามตอบของ Power BI

ระบบถามตอบของ Power BI มีข้อจำกัดบางอย่างอยู่ในขณะนี้

## <a name="data-sources"></a>แหล่งข้อมูล

### <a name="supported-data-sources"></a>แหล่งข้อมูลที่ได้รับการสนับสนุน

ระบบถามตอบของ Power BI จะรองรับการกำหนดค่าแหล่งข้อมูลต่อไปนี้ในบริการของ Power BI:

- โหมดการนำเข้า
- เชื่อมต่อสดกับ Azure Analysis Services
- เชื่อมต่อสดกับ Sql Server Analysis Services (ด้วยเกตเวย์)
- ชุดข้อมูล Power BI Power BI Desktop จะรายงานข้อผิดพลาดด้วยระบบถามตอบเมื่อใช้ชุดข้อมูล Power BI อย่างไรก็ตาม ข้อผิดพลาดจะหายไปเมื่อคุณเผยแพร่รายงานไปยังบริการของ Power BI

ในการกำหนดค่าเหล่านี้แต่ละรายการ ยังรองรับการรักษาความปลอดภัยระดับแถวด้วย

### <a name="data-sources-not-supported"></a>ไม่รองรับแหล่งข้อมูล

ในปัจจุบัน ระบบถามตอบของ Power BI ยังไม่รองรับการกำหนดค่าต่อไปนี้:

- การรักษาความปลอดภัยระดับออบเจ็กต์ที่มีแหล่งข้อมูลชนิดใดก็ตาม
- DirectQuery กับแหล่งข้อมูลใดก็ตาม การแก้ปัญหาเฉพาะหน้าเพื่อรองรับสิ่งนี้คือ ใช้การเชื่อมต่อแบบสดกับ Azure Analysis Services ซึ่งใช้ DirectQuery
- โมเดลแบบรวม
- บริการการรายงาน 

## <a name="tooling-limitations"></a>ข้อจำกัดของการใช้เครื่องมือ

กล่องโต้ตอบการใช้เครื่องมือใหม่ช่วยให้ผู้ใช้สามารถปรับแต่งและปรับปรุงภาษาธรรมชาติในระบบถามตอบ หากต้องการเรียนรู้เพิ่มเติมเกี่ยวกับการใช้เครื่องมือ ให้อ่าน [คำแนะนำเกี่ยวกับการใช้เครื่องมือถามตอบ](q-and-a-tooling-intro.md)

## <a name="review-question-limitations"></a>ข้อจำกัดของคำถามตรวจสอบ

คำถามตรวจสอบจะเก็บเฉพาะคำถามที่ถามกับแบบจำลองข้อมูลของคุณไว้นานถึง 28 วัน เมื่อใช้ความสามารถของคำถามตรวจสอบใหม่ คุณอาจสังเกตเห็นว่าคำถามบางข้อไม่ได้รับการบันทึกไว้ สิ่งนี้เกิดจากการออกแบบเนื่องจากกลไกจัดการภาษาธรรมชาติดำเนินการตามชุดขั้นตอนการล้างข้อมูลเพื่อให้มั่นใจว่าการเคาะแป้นพิมพ์ที่ผู้ใช้กระทำทุกครั้งจะไม่ถูกบันทึกหรือแสดง

ผู้ดูแลระบบผู้เช่าสามารถใช้การตั้งค่าผู้ดูแลระบบผู้เช่าเพื่อจัดการความสามารถในการจัดเก็บคำถาม สิทธิ์ต่าง ๆ จะขึ้นอยู่กับกลุ่มความปลอดภัย 

ผู้ใช้ยังสามารถป้องกันไม่ให้บันทึกคำถามของพวกเขาโดยเลือก **การตั้งค่า** > **ทั่วไป** และยกเลิกการเลือก **อนุญาตให้ระบบถามตอบบันทึกการออกเสียงของฉัน** 

## <a name="teach-qa-limitations"></a>ข้อจำกัดของการสอนระบบถามตอบ

การสอนระบบถามตอบช่วยให้คุณสามารถแก้ไขข้อผิดพลาดสองชนิดได้แก่:

- กำหนดคำสำหรับเขตข้อมูล
- กำหนดคำที่เป็นเงื่อนไขตัวกรอง

ขณะนี้เราไม่รองรับการกำหนดคำศัพท์ที่รู้จักใหม่หรือกำหนดเงื่อนไขหรือวลีประเภทอื่น นอกจากนี้เมื่อกำหนดเงื่อนไขการกรอง คุณสามารถใช้ภาษาได้เพียงบางส่วนที่จำกัดไว้เท่านั้น ซึ่งรวมถึง:

- 'ประเทศ' ซึ่งคือ 'สหรัฐอเมริกา'
- 'ประเทศ' ซึ่งไม่ใช่ 'สหรัฐอเมริกา'
- 'น้ำหนัก' > 2000
- 'น้ำหนัก' = 2000
- 'น้ำหนัก' < 2000

> [!NOTE]
> การใช้เครื่องมือถามตอบจะรองรับเฉพาะโหมดการนำเข้าเท่านั้น ซึ่งไม่รองรับการเชื่อมต่อไปยังแหล่งข้อมูลภายในองค์กรหรือ Azure Analysis Services ข้อจำกัดปัจจุบันนี้จะหายไปจาก Power BI ในรุ่นที่ออกมาภายหลัง

### <a name="statements-not-supported"></a>ไม่รองรับคำสั่ง

- ขณะนี้ ไม่รองรับการใช้หน่วยวัดในเงื่อนไข แต่ให้แปลงหน่วยวัดเป็นคอลัมน์จากการคำนวณเพื่อให้ใช้ได้
- ไม่ได้สนับสนุนหลายเงื่อนไข สำหรับการแก้ปัญหาเฉพาะหน้า ให้สร้างคอลัมน์จากการคำนวณ DAX ที่ประเมินบูลีนของคำสั่งแบบหลายเงื่อนไขและใช้เขตข้อมูลนี้แทน
- หากคุณไม่ได้ระบุเงื่อนไขตัวกรองเมื่อระบบถามตอบพร้อมท์สำหรับชุดย่อยของข้อมูล คุณจะไม่สามารถบันทึกคำจำกัดความได้แม้ว่าคำสั่งทั้งหมดจะไม่มีขีดเส้นใต้สีแดงก็ตาม
