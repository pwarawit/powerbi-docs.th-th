---
title: เคล็ดลับและลูกเล่นในการจัดรูปแบบสีใน Power BI
description: เคล็ดลับและลูกเล่นในการจัดรูปแบบสีใน Power BI
services: powerbi
documentationcenter: ''
author: davidiseminger
manager: kfile
backup: ''
editor: ''
tags: ''
qualityfocus: no
qualitydate: ''
ms.service: powerbi
ms.devlang: NA
ms.topic: article
ms.tgt_pltfrm: NA
ms.workload: powerbi
ms.date: 12/06/2017
ms.author: davidi
LocalizationGroup: Visualizations
ms.openlocfilehash: 795a7bcc2a6885f0608acfc9ed5a1f8dd0e1f34b
ms.sourcegitcommit: 88c8ba8dee4384ea7bff5cedcad67fce784d92b0
ms.translationtype: HT
ms.contentlocale: th-TH
ms.lasthandoff: 02/24/2018
---
# <a name="tips-and-tricks-for-color-formatting-in-power-bi"></a>เคล็ดลับและลูกเล่นในการจัดรูปแบบสีใน Power BI
Power BI มีหลายวิธีในการปรับแต่งแดชบอร์ดและรายงานของคุณ บทความนี้ให้รายละเอียดคอลเลกชันของเคล็ดลับที่สามารถทำให้การแสดงภาพ Power BI ของคุณดึงดูดใจ น่าสนใจ และตรงตามความต้องการของคุณมากขึ้น

มีเคล็ดลับต่อไปนี้ให้ มีเคล็ดลับที่ดีอื่น ๆ หรือไม่? เยี่ยม! ส่งมาที่เราและเราจะดูว่าสามารถเพิ่มลงในรายการนี้ได้หรือไม่

* เปลี่ยนสีของจุดข้อมูลเดียว
* ยึดตามสีของแผนภูมิสำหรับค่าตัวเลข
* ยึดตามสีของจุดข้อมูลค่าสำหรับเขตข้อมูล
* กำหนดสีที่ใช้ในระดับสีเอง
* ใช้ระดับสีที่แยกออกจากกัน
* วิธีการยกเลิกการกระทำใน Power BI

เมื่อต้องทำการเปลี่ยนแปลงโดยที่คุณต้องแก้ไขรายงาน: เลือก**รายงาน**ของคุณจาก**พื้นที่ทำงานของฉัน** แล้วเลือก**แก้ไขรายงาน**จากพื้นที่เมนูด้านบนดังที่แสดงในรูปต่อไปนี้

![](media/service-tips-and-tricks-for-color-formatting/tipstrickscolor_1.png)

เมื่อพื้นที่**การแสดงภาพ**ปรากฏทางด้านขวาของพื้นที่**รายงาน** ตอนนี้คุณก็พร้อมที่จะเริ่มการกำหนดค่าเองได้

![](media/service-tips-and-tricks-for-color-formatting/tipstrickscolor_2.png)

## <a name="change-the-color-of-a-single-data-point"></a>เปลี่ยนสีของจุดข้อมูลเดียว
ในบางครั้งคุณต้องการไฮไลท์จุดข้อมูลจุดใดจุดหนึ่ง อาจมีตัวเลขยอดขายของผลิตภัณฑ์ใหม่ที่เพิ่งเปิดตลาด หรือคะแนนคุณภาพที่เพิ่มขึ้นหลังจากเปิดใช้งานโปรแกรมใหม่ ด้วย Power BI คุณสามารถไฮไลท์จุดข้อมูลเฉพาะได้โดยการเปลี่ยนสี

การแสดงภาพต่อไปนี้จัดลำดับรัฐแยกตามค่าครองชีพ 

![](media/service-tips-and-tricks-for-color-formatting/tipstrickscolor_3.png)

ตอนนี้สมมติว่าคุณต้องการให้แสดงได้อย่างรวดเร็วว่าวอชิงตันอยู่อันดับใดในรายการนี้โดยใช้สี ต่อไปนี้เป็นขั้นตอน:

ขยายส่วน**สีข้อมูล** รายการต่อไปนี้จะปรากฏขึ้น

![](media/service-tips-and-tricks-for-color-formatting/tipstrickscolor_4.png)

ตั้งค่า**แสดงทั้งหมด**เป็น**เปิดใช้งาน** ขั้นตอนนี้จะแสดงสีต่าง ๆ สำหรับแต่ละองค์ประกอบข้อมูลในการแสดงภาพ เมื่อคุณเลื่อนไปเหนือจุดข้อมูล ตัวเลื่อนจะถูกเปิดใช้งานเพื่อให้คุณสามารถปรับเปลี่ยนของจุดข้อมูล

![](media/service-tips-and-tricks-for-color-formatting/tipstrickscolor_5.png)

ในกรณีนี้ เรามาเปลี่ยน**วอชิงตัน**เป็นสีเขียวกัน เราเลื่อนลงไปยัง**วอชิงตัน**เลือกลูกศรลงภายในของกล่องสี และหน้าต่างการลือกสีจะปรากฏขึ้น

![](media/service-tips-and-tricks-for-color-formatting/tipstrickscolor_6.png)

เมื่อเลือกแล้ว จุดข้อมูล**วอชิงตัน**จะเป็นสีเขียวสวยงามและโดดเด่นมาก

![](media/service-tips-and-tricks-for-color-formatting/tipstrickscolor_7.png)

แม้ว่าคุณจะเปลี่ยนชนิดการแสดงภาพ จากเมื่อคุณนั้นกลับไป Power BI จะจดจำสิ่งที่คุณเลือกและทำให้**วอชิงัน**ยังคงเป็นสีเขียวอยู่

คุณสามารถเปลี่ยนสีของจุดข้อมูลหนึ่งสำหรับองค์ประกอบข้อมูลที่มากกว่าหนึ่งรายการได้เช่นกัน ในรูปต่อไปนี้ **แอริโซนา**เป็นสีแดง และ**วอชิงตัน**ยังคงเป็นสีเขียว

![](media/service-tips-and-tricks-for-color-formatting/tipstrickscolor_8.png)

มีหลากหลายสิ่งที่คุณสามารถทำได้ด้วยสี ในส่วนถัดไป เราโปรดดูที่ไล่ระดับสี

## <a name="base-the-colors-of-a-chart-on-a-numeric-value"></a>ยึดตามสีของแผนภูมิสำหรับค่าตัวเลข
แผนภูมิมักจะได้รับประโยชน์จากการตั้งค่าสีที่ยึดตามค่าตัวเลขของเขตข้อมูลแบบไดนามิก ด้วยการทำเช่นนี้ คุณสามารถแสดงค่าที่แตกต่างจากค่าที่เคยใช้ได้สำหรับขนาดของแถบ และแสดงค่าสองค่าในกราฟเดียวได้ หรือคุณสามารถใช้ขั้นตอนนี้เพื่อไฮไลท์จุดข้อมูลเหนือ (หรือใต้) ค่าบางค่าได้ โดยอาจไฮไลท์พื้นที่ของกาทำกำไรที่ต่ำ

ส่วนต่อไปนี้สาธิตวิธีการที่แตกต่างกันในการยึดสีตามค่าตัวเลข

## <a name="base-the-color-of-data-points-on-a-value"></a>ยึดตามสีของจุดข้อมูลสำหรับค่าหนึ่ง
เมื่อต้องการเปลี่ยนสีที่ยึดตามค่า ลากเขตข้อมูลที่คุณต้องการยึดตามสีลงในพื้นที่**ความเข้มของสี**ในพื้นที่**เขตข้อมูล** ในรูปต่อไปนี้ **กำไรก่อนภาษี**ถูกลากลงใน**ความเข้มของสี** ดังที่คุณเห็น แม้ว่า**Velo**มี**ยอดขายรวม**ที่สูงกว่า (คอลัมน์ที่สูงกว่า) **Amarilla**มี**กำไรก่อนภาษี**ที่มากกว่า (คอลัมน์มีความเข้มของสีที่มากกว่า)

![](media/service-tips-and-tricks-for-color-formatting/tipstrickscolor_9.png)

## <a name="customize-the-colors-used-in-the-color-scale"></a>กำหนดสีที่ใช้ในระดับสีเอง
คุณสามารถกำหนดสีที่ใช้ในระดับสีเองได้ ขยาย**สีข้อมูล**และคุณจะเห็นการไล่ระดับสีของสีที่ใช้สำหรับการแสดงข้อมูลของคุณ ตามค่าเริ่มต้น ค่าต่ำสุดในข้อมูลของคุณถูกแมปเข้ากับสีที่มีความเข้มน้อยที่สุด และค่าสูงสุดไปยังสีที่มีความเข้มมากที่สุด

ช่วงสีจะแสดงในแถบการไล่ระดับสีที่แสดงสเปกตรัม ระหว่างค่าสี**ต่ำสุด**และ**สูงสุด** โดยสีที่มีค่า**ต่ำสุด**อยู่ที่ด้านซ้าย และสีที่มีค่า **สูงสุด**อยู่ทางด้านขวา

![](media/service-tips-and-tricks-for-color-formatting/tipstrickscolor_10.png)

เมื่อต้องการเปลี่ยนมาตราส่วนเพื่อใช้ช่วงต่าง ๆ ของสี เลือกสีในรายการแบบเลื่อนลงที่ด้านข้าง**ต่ำสุด**หรือ**สูงสุด** จากนั้นเลือกสี รูปภาพต่อไปนี้แสดงสี**สูงสุด**เปลี่ยนเป็นสีดำ และแถบไล่ระดับสีแสดงสเปกตรัมสีใหม่ระหว่าง**ต่ำสุด**และ**สูงสุด**

![](media/service-tips-and-tricks-for-color-formatting/tipstrickscolor_11.png)

คุณยังสามารถเปลี่ยนวิธีที่ค่าแมปไปยังสีเหล่านี้ได้ ในรูปต่อไปนี้ สีสำหรับ**ต่ำสุด**และ**สูงสุด**จะถูกตั้งค่าเป็นสีส้มและสีเขียวตามลำดับ

ในรูปภาพแรกนี้โปรดสังเกตว่า แท่งในแผนภูมิแสดงการไล่ระดับสีที่แสดงในแถบดังกล่าว โดยที่ค่าสูงสุดเป็นสีเขียว ค่าต่ำสุดเป็นสีส้ม และแต่ละแถบในระหว่างนี้จะเป็นหนึ่งสีในสเปกตรัมระหว่างสีเขียวและสีส้ม

![](media/service-tips-and-tricks-for-color-formatting/tipstrickscolor_12.png)

ตอนนี้เรามาดูกันว่าเกิดอะไรขึ้นถ้าเรามีค่าตัวเลขในกล่องค่า**ต่ำสุด**และ**สูงสุด** ซึ่งอยู่ด้านล่างตัวเลือกสี**ต่ำสุด**และ**สูงสุด** (่แสดงในรูปต่อไปนี้) ลองตั้งค่า**ต่ำสุด**เป็น 20,000,000 และตั้งค่า**สูงสุด**เป็น 20,000,000

ด้วยการตั้งค่าเหล่านั้น จะไม่นำการไล่ระดับสีไปใช้กับค่าบนแผนภูมิที่อยู่ด้านล่าง**ต่ำสุด**หรือสูงกว่า**สูงสุด**อีกต่อไป แถบใดที่มีค่าเหนือค่า**สูงสุด**จะเป็นสีเขียว และแถบใดที่มีค่าที่อยู่ต่ำกว่าค่า**ต่ำสุด**จะเป็นสีแดง

![](media/service-tips-and-tricks-for-color-formatting/tipstrickscolor_13.png)

## <a name="use-diverging-color-scales"></a>ใช้ระดับสีที่แยกออกจากกัน
ในบางครั้งข้อมูลของคุณอาจมีมาตราส่วนแยกออกจากกันอย่างเป็นธรรมชาติ ตัวอย่างเช่น ช่วงอุณหภูมิมีศูนย์กลางที่เป็นธรรมชาติที่จุดการเยือกแข็ง และมีคะแนนกำไรจากจุดกลาง (ศูนย์) ที่เป็นธรรมชาติ

เมื่อต้องการใช้ระดับสีที่แยกออกจากกัน เลื่อนตัวเลื่อน**เลือกแยกจากกัน**เพื่อ**เปิดใช้งาน** เมื่อเปิดใช้งาน**เลือกแยกจากกัน**แล้ว ตัวเลือกสีเพิ่มเติมและกล่องค่า โดยที่ทั้งสองเรียกว่า**ศูนย์** จะปรากฏขึ้น ดังที่แสดงในรูปต่อไปนี้

![](media/service-tips-and-tricks-for-color-formatting/tipstrickscolor_14.png)

เมื่อเปิดใช้งานตัวเลื่อน**เลือกแยกจากกัน**แล้ว คุณสามารถตั้งค่าสีต่าง ๆ สำหรับ**ต่ำสุด**, **สูงสุด**และ**ศูนย์**แยกกันได้ ในรูปต่อไปนี้ **ศูนย์**ถูกตั้งค่าเป็นหนึ่ง ดังนั้น แถบที่มีค่ามากกว่าหนึ่งจะมีสีไล่ระดับเป็นสีเขียว และแถบที่น้อยกว่าหนึ่งจะมีสีไล่ระดับเป็นสีแดง

## <a name="how-to-undo-in-power-bi"></a>วิธีการยกเลิกการกระทำใน Power BI
เช่นเดียวกับบริการและซอฟต์แวร์อื่น ๆ อีกมากมายของ Microsoft, Power BI มีวิธีง่าย ๆ ในการยกเลิกคำสั่งล่าสุดของคุณ ตัวอย่างเช่น สมมติว่าคุณเปลี่ยนสีของจุดข้อมูลหรือชุดของจุดข้อมูล และคุณไม่ชอบสีดังกล่าวเมื่อปรากฏขึ้นในการแสดงภาพ คุณจำไม่ได้แน่ชัดว่าสีใดที่ใช้ก่อนหน้านี้ คุณรู้แค่ว่าคุณต้องการให้สีนั้นกลับมา

ในการ**เลิกทำ**การกระทำล่าสุดหรือสองสามการกระทำล่าสุด สิ่งที่คุณต้องทำคือ:

- พิมพ์ CTRL + Z

## <a name="feedback"></a>คำติชม
คุณมีคำแนะนำที่คุณต้องการแชร์หรือไม่? โปรดส่งมาหาเรา และเราจะดูว่าสามารถรวมไว้ที่นี่ได้หรือไม่

>[!NOTE]
>สี แกน และการกำหนดเองที่เกี่ยวข้องเหล่านี้จะพร้อมใช้งาน เมื่อเลือกไอคอน**รูปแบบ**ไว้ และพร้อมใช้งานใน Power BI Desktop

## <a name="next-steps"></a>ขั้นตอนถัดไป
[เริ่มใช้งานด้วยคุณสมบัติแกนและการจัดรูปแบบสี](service-getting-started-with-color-formatting-and-axis-properties.md)

