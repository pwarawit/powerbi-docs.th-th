---
title: เชื่อมต่อกับชุดข้อมูลในบริการ Power BI จาก Power BI Desktop
description: ใช้ชุดข้อมูลที่ใช้ทั่วไปเพื่อจัดการรายงาน Power BI Desktop หลายชิ้นในพื้นที่ทำงานหลายแห่ง พร้อมจัดการวงจรชีวิตรายงานของคุณ
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 08/29/2019
ms.author: davidi
LocalizationGroup: Connect to data
ms.openlocfilehash: e213bad8e7267abe0b49d1f460717dd817e9832a
ms.sourcegitcommit: 5e277dae93832d10033defb2a9e85ecaa8ffb8ec
ms.translationtype: HT
ms.contentlocale: th-TH
ms.lasthandoff: 10/07/2019
ms.locfileid: "72020479"
---
# <a name="connect-to-datasets-in-the-power-bi-service-from-power-bi-desktop"></a>เชื่อมต่อกับชุดข้อมูลในบริการ Power BI จาก Power BI Desktop
คุณสามารถสร้างการเชื่อมต่อสดไปยังชุดข้อมูลที่ใช้ร่วมกันในบริการ Power BI และสร้างรายงานที่แตกต่างกันมากมายจากชุดข้อมูลเดียวกัน ซึ่งหมายความว่า คุณสามารถสร้างรูปแบบข้อมูลที่สมบูรณ์แบบได้ใน Power BI Desktop เผยแพร่ไปยังบริการของ Power BI จากนั้น คุณและผู้อื่นสามารถสร้างรายงานต่าง ๆ ได้หลายรายการ (ในไฟล์ .pbix ที่แยกต่างหาก) จากรูปแบบข้อมูลทั่วไปแบบเดียวกัน และบันทึกไปยังพื้นที่ทำงานต่าง ๆ คุณลักษณะนี้เรียกว่า**Power BI service Live connection**

![รับข้อมูลจากบริการของ Power BI](media/desktop-report-lifecycle-datasets/report-lifecycle_01.png)

ประโยชน์ของคุณลักษณะนี้มีมากมายหลายประการ รวมถึงการนำมาใช้ที่ดีที่สุดซึ่งเราจะอภิปรายกันในบทความนี้ อีกทั้งยังมีข้อควรพิจารณาและขีดจำกัด ดังนั้นโปรดตรวจให้แน่ใจว่าคุณได้อ่านข้อมูลที่มีในตอนท้ายของบทความนี้

## <a name="using-a-power-bi-service-live-connection-for-report-lifecycle-management"></a>การใช้ Power BI service Live connection เพื่อการจัดการวงจรชีวิตรายงาน
ความท้าทายอย่างหนึ่งในความเป็นที่นิยมของ Power BI คือ การเพิ่มจำนวนรายงาน แดชบอร์ด และโมเดลข้อมูลพื้นฐาน นี่คือเหตุผล: การสร้างรายงานที่น่าสนใจใน**Power BI Desktop**จากนั้นแชร์ ([เผยแพร่](desktop-upload-desktop-files.md)) รายงานเหล่านั้นใน**บริการ Power BI**และการสร้างแดชบอร์ดที่ยอดเยี่ยมจากชุดข้อมูลเหล่านั้นเป็นเรื่องที่ทำได้ง่าย เนื่องจากผู้คนมากมายมักจะใชชุดข้อมูลเดียวกัน (หรือเกือบเหมือนกัน) การตระหนักว่ารายงานชิ้นไหนอยู่ในชุดข้อมูลใด และชุดข้อมูลแต่ละชุดนั้นเป็นข้อมูลใหม่ขนาดไหนกลายเป็นเรื่องที่ท้าทาย **Power BI service Live connection**กล่าวถึงความท้าทายนั้น และทำการสร้าง แชร์ และขยายตามรายงานชุดข้อมูลทั่วไปและแดชบอร์ดได้ง่ายขึ้น และมีความคงเส้นคงวา

### <a name="create-a-dataset-everyone-can-use-then-share-it"></a>สร้างชุดข้อมูลที่ทุกคนสามารถใช้และแชร์ต่อได้
สมมติว่า แอนนา (นักวิเคราะห์ธุรกิจ) อยู่ในทีมของคุณ และมีทักษะในการสร้างรูปแบบข้อมูลที่ดี (มักเรียกว่า ชุดข้อมูล) ด้วยความเชี่ยวชาญของตน แอนนาสามารถสร้างชุดข้อมูลและรายงาน และแชร์รายงานนั้นใน**บริการของ Power BI**ได้

![เผยแพร่ไปยังบริการ Power BI](media/desktop-report-lifecycle-datasets/report-lifecycle_02a.png)

ทุกคนชอบรายงานและชุดข้อมูลของแอนนา และตรงนี้เป็นจุดเริ่มต้นของปัญหา เพราะทุกคนในทีมของแอนนาจะพยายามสร้าง*ชุดข้อมูลเวอร์ชั่นของตนเอง*จากชุดข้อมูลนั้น แล้วแชร์รายงานกับทีมของตน จึงทำให้มีรายงานจำนวนหลายชิ้นเกิดขึ้นมาโดยพลัน (จากชุดข้อมูลที่แตกต่างกัน) ในพื้นที่ทำงานของทีมของคุณใน**บริการของ Power BI** อันไหนเป็นชิ้นล่าสุด ชุดข้อมูลทั้งหมดเหมือนกันหรือไม่ หรือว่าแค่เกือบเหมือนกันเท่านั้น อะไรคือความแตกต่าง ด้วยคุณลักษณะของ**Power BI service Live Connection**ทุกอย่างจะเปลี่ยนแปลงไปในทางที่ดีกว่าได้ ในส่วนถัดไป เราจะได้เห็นวิธีที่ผู้อื่นสามารถใช้ชุดข้อมูลที่แอนนาเผยแพร่ไว้เพื่อรายงานของพวกเขาเอง ในพื้นที่ทำงานของพวกเขาเอง และเปิดให้ทุกคนสามารถใช้ชุดข้อมูลที่เผยแพร่อย่างเชื่อใจได้ในการสร้างรายงานที่เป็นเอกลักษณ์ของพวกเขา

### <a name="connect-to-a-power-bi-service-dataset-using-a-live-connection"></a>เชื่อมต่อชุดข้อมูลบริการ Power BI โดยใช้การเชื่อมต่อสด
แอนนาสร้างรายงาน (และสร้างชุดข้อมูลที่อยู่กับรายงาน) และจากนั้นเผยแพร่เข้าไปยัง**บริการของ Power BI** ซึ่งจะแสดงอยู่ในพื้นที่ทำงานของทีมในบริการของ Power BI ถ้าแอนนาจะบันทึกไปยัง*พื้นที่ทำงานที่มีประสบการณ์การใช้งานใหม่* จากนั้นแอนนาจะสามารถตั้งค่าสิทธิ์ในการสร้างเพื่อให้พร้อมใช้งานสำหรับทุกคนที่เข้าและออกจากพื้นที่ทำงานของตนเพื่อดูและใช้งาน

หากต้องการเรียนรู้เพิ่มเติมเกี่ยวกับพื้นที่ทำงานที่มีประสบการณ์การใช้งานใหม่ ดู[พื้นที่ทำงานแอป](service-new-workspaces.md)

ตอนนี้สมาชิกคนอื่น ๆ ที่เข้าและออกจากพื้นที่ทำงานของแอนนาสามารถสร้างการเชื่อมต่อสดไปยังรูปแบบข้อมูลที่แอนนาแชร์ไว้ (โดยใช้คุณลักษณะ**Power BI service live connection**) และสร้างรายงานที่เป็นแบบฉบับของตนเอง จาก*ชุดข้อมูลต้นฉบับของแอนนา* ใน*พื้นที่ทำงานที่มีประสบการณ์การใช้งานใหม่*

ในรูปต่อไปนี้ คุณจะเห็นวิธีที่แอนนาสร้างรายงาน**Power BI Desktop**พร้อมเผยแพร่ (ซึ่งรวมถึงรูปโมเดลข้อมูล) ไปยัง**บริการ Power BI** จากนั้นผู้อื่นสามารถเชื่อมต่อกับรูปแบบข้อมูลของแอนนาโดยใช้**การเชื่อมต่อสดจากบริการของ Power BI**และสร้างรายงานที่เป็นแบบฉบับของตนเองในพื้นที่ทำงานของตนโดยยึดตามชุดข้อมูลของแอนนา

![รายงานหลายรายการตามชุดข้อมูลเดียวกัน](media/desktop-report-lifecycle-datasets/report-lifecycle_03.png)

> [!NOTE]
> ถ้าคุณบันทึกชุดข้อมูลของคุณไปยัง[พื้นที่ทำงานที่แชร์แบบคลาสสิก](service-create-workspaces.md) เฉพาะสมาชิกในพื้นที่ทำงานนั้นที่สร้างรายงานบนชุดข้อมูลของคุณ ในการติดตั้ง Power BI service live connection นั้นชุดข้อมูลที่คุณเชื่อมต่อจะต้องอยู่ในพื้นที่ทำงานที่ใช้ร่วมกันที่คุณเป็นสมาชิกอยู่
> 
> 

## <a name="step-by-step-for-using-the-power-bi-service-live-connection"></a>ขั้นตอนโดยละเอียด Power BI service live connection
ในตอนนี้ให้เราทราบแล้วว่า**Power BI service live connection**มีประโยชน์อย่างไร และคุณจะสามารถใช้มันอย่างไรให้เกิดประโยชน์สูงสุดเพื่อรองรับการจัดการวงจรชีวิตรายงาน มาดูกันทีละขั้นตอนจากรายงาน (ชุดข้อมูล) อันเยี่ยมยอดของแอนนาไปจนถึงชุดข้อมูลที่ใช้ร่วมกันที่เพื่อนร่วมทีม Power BI ของเธอสามารถใช้ได้

### <a name="publish-a-power-bi-report-and-dataset"></a>เผยแพร่รายงาน Power BI และชุดข้อมูล
ขั้นตอนแรกในการจัดการวงจรชีวิตรายงาน**Power BI service live connection**คือการมีรายงาน (และชุดข้อมูล) ที่เพื่อนร่วมทีมต้องการใช้ ดังนั้น สิ่งแรกที่แอนนาต้องทำคือ**เผยแพร่**รายงานจาก**Power BI Desktop** ซึ่งสามารถทำได้โดยการเลือกที่**เผยแพร่**จากแถบข้อมูลของหน้า**Home**ใน Power BI Desktop

![เผยแพร่รายงาน](media/desktop-report-lifecycle-datasets/report-lifecycle_02a.png)

ถ้าแอนนาไม่ได้ลงชื่อเข้าใช้บัญชีบริการของ Power BI ป็อปอัพจะพร้อมท์ให้แอนนาทำเช่นนั้น

![ลงชื่อเข้าใช้ Power BI Desktop](media/desktop-report-lifecycle-datasets/report-lifecycle_04.png)

จากที่นั่น แอนนาสามารถเลือกพื้นที่ทำงานปลายทางที่รายงานและชุดข้อมูลจะเผยแพร่ไป อย่าลืมว่า ถ้าแอนนาบันทึกในพื้นที่ทำงานที่มีประสบการณ์การใช้งานใหม่ ทุกคนที่มีสิทธิ์ในการสร้างจะสามารถเข้าถึงชุดข้อมูลนั้นได้ สิทธิ์ในการสร้างถูกตั้งค่าในบริการของ Power BI หลังจากการเผยแพร่ ถ้าแอนนาบันทึกลงในพื้นที่ทำงานแบบคลาสสิกเฉพาะสมาชิกทีมีสิทธิ์ในการเข้าถึงพื้นที่ทำงานที่รายงานเผยแพร่อยู่เท่านั้นที่จะสามารถเข้าถึงชุดข้อมูลของรายงานโดยใช้ **การเชื่อมต่อสดจากบริการของ Power BI**

![เผยแพร่ไปยังบริการ Power BI](media/desktop-report-lifecycle-datasets/report-lifecycle_05.png)

กระบวนการเผยแพรเริ่มต้น และ**Power BI Desktop**จะแสดงความคืบหน้า

![กำลังอยู่ในระหว่างการเผยแพร่](media/desktop-report-lifecycle-datasets/report-lifecycle_06.png)

เมื่อการเผยแพร่เสร็จสมบูรณ์แล้ว**Power BI Desktop**จะแสดงความสำเร็จ และจะให้ลิงก์สองสามลิงก์เพื่อช่วยให้คุณสามารถเข้าไปดูรายงานใน**บริการ Power BI**และลิงก์เพื่อรับ**ข้อมูลเชิงลึกอย่างรวดเร็ว** ในรายงาน

![การเผยแพร่สำเร็จแล้ว](media/desktop-report-lifecycle-datasets/report-lifecycle_07.png)

ตอนนี้รายงานของคุณกับชุดข้อมูลอยู่ในบริการของ Power BI แล้ว คุณยังสามารถ*เลื่อนระดับ* เพื่อรับรองคุณภาพและความน่าเชื่อถือ คุณสามารถขอรับ*การรับรอง*จากผู้มีอำนาจส่วนกลางในผู้เช่า Power BI ของคุณได้ ด้วยการรับรองอย่างใดอย่างหนึ่งเหล่านี้ ชุดข้อมูลของคุณจะปรากฏที่ด้านบนของรายการเมื่อบุคคลกำลังค้นหาชุดข้อมูลอยู่ตลอดเวลา ถ้าสนใจ คุณสามารถอ่านข้อมูลเพิ่มเติมเกี่ยวกับกระบวนการ[เลื่อนระดับชุดข้อมูลของคุณ](service-datasets-promote.md) 

ขั้นตอนสุดท้ายคือ การตั้งค่า*สิทธิ์ในการสร้าง*สำหรับชุดข้อมูลที่รายงานใช้อ้างอิง สิทธิ์ในการสร้างจะกำหนดผู้ที่สามารถดูและใช้ชุดข้อมูลของคุณได้ คุณสามารถตั้งค่าในพื้นที่ทำงาน หรือเมื่อคุณแชร์แอปจากพื้นที่ทำงานได้ อ่านข้อมูลเพิ่มเติมเกี่ยวกับการตั้งค่า[สิทธิ์ในการสร้าง](service-datasets-build-permissions.md)

ถัดไป มาดูวิธีที่เพื่อนร่วมทีมอื่น ๆ ที่สามารถเข้าถึงพื้นที่ทำงานที่รายงาน (และชุดข้อมูล) ถูกเผยแพร่แล้ว สามารถทำการเชื่อมต่อกับชุดข้อมูล และสร้างรายงานของเราเองได้

### <a name="establish-a-power-bi-service-live-connection-to-the-published-dataset"></a>สร้าง Power BI service live connection ไปยังชุดข้อมูลเผยแพร่แล้ว
ในการที่จะติดตั้งการเชื่อมต่อไปยังรายงานที่เผยแพร่อยู่ และสร้างรายงานของคุณเองตามชุดข้อมูลที่เผยแพร่อยู่นั้น ให้เลือก**รับข้อมูล**จากริบบิ้น**หน้าแรก** ใน**Power BI Desktop** เลือก **Power BI** จากบานหน้าต่างด้านซ้าย แล้วเลือก **ชุดข้อมูล Power BI**

คุณไม่ได้ลงชื่อเข้าใช้ใน Power BI จะมีข้อความเตือนให้ลงชื่อเข้าใช้ เมื่อเข้าสู่ระบบแล้ว จะมีหน้าต่างแสดงข้อมูลเกี่ยวกับพื้นที่ทำงานที่คุณเป็นสมาชิก และคุณสามารถเลือกพื้นที่ทำงานที่ประกอบด้วยชุดข้อมูลที่คุณต้องการติดตั้ง**Power BI service live connection**

ชุดข้อมูลในรายการคือชุดข้อมูลที่แชร์ทั้งหมดที่คุณมีสิทธิ์ในการสร้างในพื้นที่ทำงานใด ๆ คุณสามารถค้นหาชุดข้อมูลที่เฉพาะ และดูชื่อ เจ้าของ พื้นที่ทำงานที่มีชุดข้อมูลและเมื่อมีการรีเฟรชล่าสุด คุณยังดูชุดข้อมูลที่ได้รับการ*รับรอง* ผ่านการรับรองหรือเลื่อนระดับที่ด้านบนของรายการ 

![รายการชุดข้อมูลที่พร้อมใช้งาน](media/desktop-report-lifecycle-datasets/desktop-select-shared-dataset.png)

เมื่อคุณเลือก**โหลด**จากหน้าต่าง จะเป็นการชื่อมต่อแบบสดกับชุดข้อมูลที่เลือก ซึ่งหมายความว่าข้อมูลคุณเห็น (เขตข้อมูล และค่าของพวกมัน) จะโหลดลงใน**Power BI Desktop**แบบเรียลไทม์

![เขตข้อมูลชุดข้อมูลในบานหน้าต่างเขตข้อมูล](media/desktop-report-lifecycle-datasets/report-lifecycle_10.png)

ในตอนนี้ คุณ (และคนอื่น ๆ) สามารถสร้าง และแชร์รายงานแบบกำหนดเอง จากชุดข้อมูลเดียวกันทั้งหมด นี่คือวิธีที่ียอดเยี่ยมในการให้บุคคลมีความรู้คนเดียวสร้างรูปแบบชุดข้อมูลอย่างดี (อย่างที่แอนนาทำ) และให้เพื่อนร่วมทีมหลายคนสามารถใช้ชุดข้อมูลนั้นเพื่อสร้างรายงานของพวกเขาเอง

## <a name="limitations-and-considerations"></a>ข้อจำกัดและข้อควรพิจารณา
ในการใช้**Power BI service live connection**จะมีข้อจำกัดและข้อควรพิจารณาถึงบางประการ

* เฉพาะผู้ใช้ที่มีสิทธิ์ในการสร้างสำหรับชุดข้อมูลเท่านั้นที่สามารถเชื่อมต่อกับชุดข้อมูลที่เผยแพร่แล้วโดยใช้ **Power BI service live connection** ได้ 
* เฉพาะผู้ใช้ฟรีเท่านั้นที่เห็นชุดข้อมูลจากพื้นที่ทำงานของฉัน และในพื้นที่ทำงานแบบพรีเมียม
* เนื่องจากนี่เป็นการเชื่อมต่อสด การนำทางด้านซ้าย และการทำโมเดลจะถูกปิดใช้งาน คล้ายกับลักษณะการทำงานเมื่อเชื่อมต่อกับ**SQL Server Analysis Services** และคุณสามารถเชื่อมต่อกับหนึ่งชุดข้อมูลในแต่ละรายงานเท่านั้น
* เนื่องจากนี่เป็นการเชื่อมต่อสด RLS (ความปลอดภัยระดับแถว และบทบาท) และลักษณะการเชื่อมต่ออื่น ๆ ตามที่กล่าวมาจะถูกบังคับ ใช้ เหมือน ๆ กันกับเวลาที่เชื่อมต่อกับ**SQL Server Analysis Services**
* ถ้าเจ้าของปรับเปลี่ยนไฟล์.pbix ต้นฉบับที่ใช้ร่วมกัน ชุดข้อมูลและรายงานที่ใช้ร่วมกันใน**บริการ Power BI**จะถูกเขียนทับ รายงานตามชุดข้อมูลดังกล่าวจะไม่ถูกเขียนทับ แต่เปลี่ยนแปลงใด ๆ กับชุดข้อมูลจะมีผลในรายงาน
* สมาชิกของพื้นที่ทำงานไม่สามารถเปลี่ยนทับรายงานต้นฉบับที่ใช้ร่วมกัน หากมีการพยายามที่จะเปลี่ยนทับรายงานต้นฉบับ จะมีข้อความเตือนขึ้นมาให้คุณเปลี่ยนชื่อไฟล์ และเผยแพร่
* ถ้าคุณลบชุดข้อมูลที่แชร์ใน **บริการของ Power BI** แล้วรายงานอื่น ๆ ตามชุดข้อมูลนั้นจะทำงานได้ไม่ถูกต้อง หรือแสดงภาพขึ้นมา
* สำหรับชุดเนื้อหา คุณต้องสร้างสำเนาชุดเนื้อหาก่อนที่ใช้เป็นพื้นฐานสำหรับการแชรรายงาน .pbix และชุดข้อมูลไปยัง**บริการ Power BI**
* สำหรับชุดเนื้อหาจาก*องค์กรของฉัน*เมื่อทำการคัดลอกแล้ว คุณจะไม่สามารถแทนรายงานที่สร้างบนบริการและ/หรือรายงานที่สร้างขึ้นเป็นส่วนหนึ่งของการคัดลอกชุดเนื้อหา ด้วยการเชื่อมต่อสดได้ หากมีการพยายามที่จะเปลี่ยนทับรายงานต้นฉบับ จะมีข้อความเตือนขึ้นมาให้คุณเปลี่ยนชื่อไฟล์ และเผยแพร่ ในสถานการณ์นี้ คุณสามารถแทนรายงานเชื่อมต่อสดที่เผยแพร่แล้วเท่านั้น
* การลบชุดข้อมูลที่แชร์ใน **บริการของ Power BI** หมายความว่าไม่มีใครสามารถเข้าถึงชุดข้อมูลนั้นได้จาก **Power BI Desktop**
* รายงานที่ใช้ชุดข้อมูลร่วมกันบนบริการของ Power BI ไม่สนับสนุนการปรับใช้โดยอัตโนมัติโดยใช้ Power BI REST API

