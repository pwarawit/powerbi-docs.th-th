---
title: ใช้หน่วยวัดใน Power BI Desktop
description: หน่วยวัดใน Power BI Desktop
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 07/29/2019
ms.author: davidi
LocalizationGroup: Model your data
ms.openlocfilehash: 431c1738a5d2e975fd96a8209ca8245cd4414d40
ms.sourcegitcommit: 73228d0a9038b8369369c059ad06168d2c5ff062
ms.translationtype: HT
ms.contentlocale: th-TH
ms.lasthandoff: 08/02/2019
ms.locfileid: "68730125"
---
# <a name="measures-in-power-bi-desktop"></a>หน่วยวัดใน Power BI Desktop

**Power BI Desktop** ช่วยให้คุณสร้างข้อมูลเชิงลึกในข้อมูลของคุณ ด้วยการคลิกเมาส์เพียงไม่กี่ครั้ง แต่ในบางครั้ง ข้อมูลดังกล่าวยังไม่รวมทุกอย่างที่คุณต้องใช้ตอบคำถาม บางคำถามที่สำคัญที่สุดของคุณ หน่วยวัดสามารถช่วยให้คุณไปถึงที่นั่น

หน่วยวัดจะใช้ในการวิเคราะห์ข้อมูลทั่วไปบางส่วน คุณสามารถตั้งค่าการสรุปอย่างง่ายเช่น ผลรวม ค่าเฉลี่ย ต่ำสุด สูงสุด และจำนวนผ่านเขตข้อมูลได้ด้วย ตามที่กล่าวไว้ในวิดีโอ[การสรุปและหมวดหมู่](https://docs.microsoft.com/power-bi/guided-learning/visualizations?tutorial-step=16) คุณสามารถสร้างการคำนวณขั้นสูงได้ด้วยตัวเองโดยใช้สูตร DAX ผลลัพธ์จากการคำนวณของหน่วยวัด จะเปลี่ยนแปลงตามการโต้ตอบกับรายงานของคุณ ช่วยให้คุณได้สำรวจข้อมูลเฉพาะกิจได้อย่างรวดเร็วและมีชีวิตชีวา ลองมาดูรายละเอียดกัน

## <a name="understanding-measures"></a>ทำความเข้าใจกับหน่วยวัด

ใน **Power BI Desktop** หน่วยวัดจะถูกสร้างและแสดงใน **มุมมองรายงาน** หรือ **มุมมองข้อมูล** หน่วยวัดที่คุณสร้าง จะปรากฏในรายการเขตข้อมูลพร้อมไอคอนรูปเครื่องคิดเลข คุณสามารถตั้งชื่อหน่วยวัดเป็นอะไรก็ได้ที่คุณต้องการ และเพิ่มลงในการแสดงภาพใหม่หรือที่มีอยู่แล้ว เช่นเดียวกับเขตข้อมูลอื่น ๆ

![](media/desktop-measures/measuresinpbid_measinfieldlist.png)

> [!NOTE]
> นอกจากนี้คุณอาจจะสนใจ**การวัดผลด่วน** ซึ่งเป็นหน่วยวัดที่สร้างให้แล้ว ที่คุณสามารถเลือกใช้ได้ทันทีจากกล่องโต้ตอบ ซึ่งเป็นวิธีสร้างหน่วยวัดที่รวดเร็ว และยังเป็นวิธีที่ดีที่จะเรียนรู้ไวยากรณ์ DAX เนื่องจากสามารถดูสูตร DAX ที่สร้างขึ้นโดยอัตโนมัติได้ ลองดูบทความนี้: [การวัดผลด่วน](desktop-quick-measures.md)
> 
> 

## <a name="data-analysis-expressions"></a>Data Analysis Expressions

หน่วยวัดคำนวณผลลัพธ์จากสูตรคำนวน เมื่อคุณสร้างหน่วยวัดของคุณเอง คุณจะใช้ภาษาสูตร [Data Analysis Expressions](https://msdn.microsoft.com/library/gg413422.aspx) (DAX) DAX มีไลบรารีของฟังก์ชัน ตัวดำเนินการ และโครงสร้างมากกว่า 200 ไลบรารีมีความยืดหยุ่นมากในการสร้างหน่วยวัดเพื่อคำนวณผลลัพธ์สำหรับการวิเคราะห์ข้อมูลใด ๆ ที่ต้องการ

สูตร DAX จะคล้ายกับสูตร Excel มาก DAX ยังมีหลายฟังก์ชันเหมือนกับ Excel เช่น DATE SUM และ LEFT แต่ฟังก์ชันของ DAX มีไว้เพื่อทำงานกับข้อมูลเชิงสัมพันธ์เช่นที่เรามีใน Power BI Desktop

## <a name="lets-look-at-an-example"></a>เรามาดูตัวอย่างกัน
Jan เป็นผู้จัดการฝ่ายขายที่ Contoso Jan ถูกขอให้ทำการเลือกเฉพาะส่วนยอดขายผู้จำหน่ายในปีบัญชีถัดไป Jan ตัดสินใจที่จะยึดตามการประมาณยอดขายของปีที่แล้ว ด้วยการเพิ่มขึ้นรายปีของอีกหกเปอร์เซ็นต์จากการส่งเสริมการขายต่าง ๆ ที่ถูกจัดกำหนดการในอีกหกเดือนถัดไป

เมื่อต้องรายงานการประมาณ Jan นำเข้าข้อมูลยอดขายของปีที่แล้วลงใน Power BI Desktop Jan พบเขตข้อมูล SalesAmount ในตาราง Reseller Sales เนื่องจากข้อมูลที่นำเข้ามีเฉพาะยอดขายสำหรับปีที่แล้วเท่านั้น Jan จึงเปลี่ยนชื่อเขตข้อมูล SalesAmount เป็น "ยอดขายของปีที่แล้ว" จากนั้น Jan ลาก Last Years Sales ลงบนพื้นที่รายงาน จะปรากฏขึ้นเป็นค่าเดียวในแผนภูมิ โดยเป็นค่าผลรวมของยอดขายของทุกตัวแทนจำหน่ายจากปีที่แล้ว

Jan สังเกตว่าถึงแม้ว่าเธอไม่ได้ระบุการคำนวณเอง แตก็่มีการระบุโดยอัตโนมัติ Power BI Desktop สร้างหน่วยวัดของตนเอง โดยการรวมค่าทั้งหมดของ ยอดขายปีที่แล้ว

แต่ Jan ต้องการหน่วยวัดเพื่อคำนวณประมาณการสำหรับปีหน้า ซึ่งจะอาศัยยอดขายของปีที่แล้วคูณด้วย 1.06 สำหรับความคาดหวังว่าธุรกิจจะเติบโต 6 เปอร์เซ็นต์ สำหรับการคำนวณนี Jan จะสร้างหน่วยวัดของเธอเอง โดยใช้คุณลักษณะหน่วยวัดใหม่ สร้างหน่วยวัดใหม่ จากนั้นใส่สูตร DAX ต่อไปนี้:

    Projected Sales = SUM('Sales'[Last Years Sales])*1.06

จากนั้น Jan ลากหน่วยวัดใหม่ที่ชื่อ Projected Sales ลงในแผนภูมิ

![](media/desktop-measures/measuresinpbid_lastyearsales.png)

Jan ตอนนี้มีหน่วยวัดที่ใช้คำนวณประมาณการยอดขายได้อย่างรวดเร็วและไม่ต้องใช้ความพยายามมากนัก Jan สามารถวิเคราะห์การคาดการณ์ของเธอต่อ โดยการกรองเฉพาะผู้จำหน่าย หรือโดยการเพิ่มเขตข้อมูลอื่นลงในรายงาน

## <a name="data-categories-for-measures"></a>ประเภทข้อมูลสำหรับหน่วยวัด

คุณยังสามารถเลือกประเภทข้อมูลสำหรับหน่วยวัด 

เหนือสิ่งอื่น สิ่งนี้จะช่วยให้คุณสามารถใช้หน่วยวัดเพื่อสร้าง URL แบบไดนามิก และทำเครื่องหมายประเภทข้อมูลเป็น URL เว็บ 

คุณสามารถสร้างตารางที่แสดงการวัดเป็น URL เว็บ และสามารถคลิกที่ URL ที่ถูกสร้างขึ้นตามการเลือกของคุณ ซึ่งจะเป็นประโยชน์โดยเฉพาะอย่างยิ่งเมื่อคุณต้องการเชื่อมโยงกับรายงาน Power BI อื่น ๆ ด้วย[พารามิเตอร์ตัวกรอง URL](service-url-filters.md)


## <a name="organizing-your-measures"></a>การจัดระเบียบหน่วยวัดของคุณ

หน่วยวัดมีตาราง *หลัก* ซึ่งจะกำหนดตำแหน่งที่พบในรายการเขตข้อมูล คุณสามารถเปลี่ยนตำแหน่งที่ตั้งได้โดยการเลือกตำแหน่งที่ตั้งจากตารางในแบบจำลองของคุณ

![เลือกตารางสำหรับหน่วยวัดของคุณ](media/desktop-measures/measures-03.png)

คุณยังสามารถจัดระเบียบเขตข้อมูลในตารางลงใน*โฟลเดอร์การแสดงผล*ได้ เลือก**มุมมองแบบจำลอง**จากด้านซ้ายของหน้าต่าง Power BI Desktop จากนั้นเลือกเขตข้อมูลที่คุณต้องการย้ายจากรายการของเขตข้อมูลที่พร้อมใช้งานที่แสดงอยู่บนพื้นที่ทำงาน ในบานหน้าต่างคุณสมบัติ กล่องข้อความจะปรากฏขึ้นสำหรับ **โฟลเดอร์ Display** การพิมพ์ชื่อลงในเขตข้อมูล**โฟลเดอร์การแสดงผล**จะสร้างโฟลเดอร์ และย้ายเขตข้อมูลที่เลือกลงในโฟลเดอร์นั้น

![สร้างเขตข้อมูลสำหรับหน่วยวัด](media/desktop-measures/measures-04.gif)

คุณสามารถสร้างโฟลเดอร์ย่อยได้โดยใช้อักขระเครื่องหมายทับขวา ตัวอย่างเช่น *การเงิน \สกุลเงิน* ให้สร้างโฟลเดอร์*การเงิน*และภายในประกอบด้วยโฟลเดอร์*สกุลเงิน*

คุณสามารถทำให้เขตข้อมลปรากฏในหลายโฟลเดอร์ได้โดยใช้เครื่องหมายอัฒภาคเพื่อแยกชื่อโฟลเดอร์ ตัวอย่างเช่น *ผลิตภัณฑ์\ชื่อ; แผนก* จะส่งผลให้เกิดเขตข้อมูลที่ปรากฏในโฟลเดอร์*แผนก* เช่นเดียวกับโฟลเดอร์*ชื่อ*ที่ปรากฏภายใน*ผลิตภัณฑโฟลเดอร์*

ในตอนท้าย คุณสามารถสร้างตารางพิเศษที่ประกอบด้วยเฉพาะหน่วยวัดที่จะปรากฏที่ด้านบนของ**รายการเขตข้อมูล**เสมอ เมื่อต้องการทำเช่นนั้น ให้สร้างตารางที่มีเพียงหนึ่งคอลัมน์ คุณสามารถใช้ **ป้อนข้อมูล** เพื่อสร้างตารางนั้นได้ จากนั้นย้ายหน่วยวัดของคุณไปยังตารางนั้น สุดท้าย ให้ซ่อนคอลัมน์ (ไม่ใช่ตาราง) ที่คุณสร้างขึ้น คุณจะต้องปิดและเปิด**รายการเขตข้อมูล**อีกครั้งเพื่อให้ Power BI Desktop แสดงผลได้อย่างถูกต้องโดยการคลิกที่เครื่องหมายบั้งด้านบนของ**รายการเขตข้อมูล**

![จัดระเบียบหน่วยวัดและทำให้หน่วยวัดอยู่ด้านบนสุดของรายการเขตข้อมูลเสมอ](media/desktop-measures/measures-05.png)

## <a name="learn-more"></a>ศึกษาเพิ่มเติม
เราแค่แนะนำคุณเรื่องหน่วยวัดอย่างสั้น ๆ ที่นี่เท่านั้น แต่ยังมีทรัพยากรอีกมากที่ช่วยคุณสร้างหน่วยวัดของตัวเอง ลองไปดูที่ [บทช่วยสอน: สร้างหน่วยวัดของคุณเองใน Power BI Desktop](desktop-tutorial-create-measures.md) ที่ซึ่งคุณสามารถดาวน์โหลดไฟล์ตัวอย่าง และได้รับบทเรียนทีละขั้นตอนเกี่ยวกับวิธีการสร้างหน่วยวัดเพิ่มเติมได้  

ถ้าต้องการเจาะลึกลงไปใน DAX อีก ลองไปดูที่[พื้นฐาน DAX ใน Power BI Desktop](desktop-quickstart-learn-dax-basics.md) [อ้างอิง Data Analysis Expressions](https://msdn.microsoft.com/library/gg413422.aspx) ให้บทความที่ละเอียดของแต่ละ ฟังก์ชัน ไวยากรณ์ ตัวดำเนินการ และข้อกำหนดการตั้งชื่อ DAX มีอยู่แล้วใน Power Pivot ใน Excel และ SQL Server Analysis Services มาหลายปี ดังนั้นจึงมีทรัพยากรที่ยอดเยี่ยมอื่น ๆ อีกมากพร้อมใช้งานเช่นกัน อย่าลืมดู [Wiki DAX Resource Center](http://social.technet.microsoft.com/wiki/contents/articles/1088.dax-resource-center.aspx) ที่มีสมาชิกที่มีชื่อเสียงของชุมชน BI แชร์ความรู้ DAX ของพวกเขา



