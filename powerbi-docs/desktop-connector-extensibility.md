---
title: การขยายของตัวเชื่อมต่อใน Power BI
description: ความสามารถในการขยายตัวของตัวเชื่อมต่อ คุณลักษณะ การตั้งค่าความปลอดภัย และตัวเชื่อมต่อที่ผ่านการรับรอง
author: cpopell
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 05/22/2019
ms.author: gepopell
LocalizationGroup: Connect to data
ms.openlocfilehash: 7d5d743dda31d05df0beb528648c5a43ffc6b335
ms.sourcegitcommit: 32a44dd17a44ccfd4a2d86a0d235251c2fda1c5c
ms.translationtype: HT
ms.contentlocale: th-TH
ms.lasthandoff: 08/01/2019
ms.locfileid: "68702115"
---
# <a name="connector-extensibility-in-power-bi"></a>การขยายของตัวเชื่อมต่อใน Power BI

ใน Power BI ลูกค้าและนักพัฒนาสามารถขยายแหล่งข้อมูลไปยังแหล่งที่พวกเขาเชื่อมต่อได้หลายวิธี พวกเขาใช้ตัวเชื่อมต่อที่มีอยู่และแหล่งข้อมูลทั่วไป (เช่น ODBC, OData, Oledb, Web, CSV, XML, JSON) หรือนักพัฒนาสร้างส่วนขยายข้อมูลที่เรียกว่า**ตัวเชื่อมต่อแบบกำหนดเอง** และทำให้เป็น **ตัวเชื่อมต่อที่ผ่านการรับรอง**

ในขณะนี้ คุณเปิดใช้งาน **ตัวเชื่อมต่อแบบกำหนดเอง** โดยใช้เมนูที่ช่วยให้คุณสามารถควบคุมระดับของรหัสแบบกำหนดเองที่คุณต้องการให้ทำงานบนระบบของคุณได้อย่างปลอดภัย คุณสามารถเลือกตัวเชื่อมต่อแบบกำหนดเองทั้งหมดหรือเฉพาะตัวเชื่อมต่อทีผ่านการรับรองและเผยแพร่โดย Microsoft ในกล่องโต้ตอบ **รับข้อมูล**

## <a name="custom-connectors"></a>ตัวเชื่อมต่อแบบกำหนดเอง

**ตัวเชื่อมต่อแบบกำหนดเอง**สามารถรวมการใช้งานได้อย่างกว้างขวาง ตั้งแต่ API ขนาดเล็กที่มีความสำคัญต่อธุรกิจของคุณไปจนถึงบริการเฉพาะของอุตสาหกรรมขนาดใหญ่ที่ Microsoft ยังไม่ได้เผยแพร่ตัวเชื่อมต่อให้ มีการเผยแพร่ตัวเชื่อมต่อจำนวนมากโดยผู้ขาย หากคุณมีความจำเป็นต้องใช้ตัวเชื่อมต่อข้อมูลเฉพาะ คุณควรติดต่อผู้ขาย

เมื่อต้องใช้ **ตัวเชื่อมต่อแบบกำหนดเอง** ให้ใส่ตัวเชื่อมต่อดังกล่าวไว้ใน *\[เอกสาร] \\โฟลเดอร์ \\ตัวเชื่อมต่อแบบกำหนดเอง* ใน Power BI Desktop และปรับการตั้งค่าความปลอดภัยตามที่อธิบายไว้ในส่วนต่อไปนี้

คุณไม่จำเป็นต้องปรับการตั้งค่าความปลอดภัยเพื่อใช้**ตัวเชื่อมต่อที่ได้รับการรับรอง**

## <a name="data-extension-security"></a>การรักษาความปลอดภัยส่วนขยายข้อมูล

เมื่อต้องเปลี่ยนการตั้งค่าความปลอดภัยส่วนขยายข้อมูล ให้เลือก**ไฟล์ > ตัวเลือกและการตั้งค่า > ตัวเลือก > ความปลอดภัย**ใน **Power BI Desktop**

![ควบคุมว่าคุณต้องการจะโหลดตัวเชื่อมต่อแบบกำหนดเองหรือไม่ด้วยตัวเลือกการรักษาความปลอดภัยส่วนขยายข้อมูล](media/desktop-connector-extensibility/data-extension-security-1.png)

ภายใต้**ส่วนขยายข้อมูล**คุณสามารถเลือกระดับความปลอดภัยได้จากสองระดับ:

* (แนะนำ) อนุญาตให้โหลดเฉพาะส่วนขยายที่รับรองเท่านั้น
* (ไม่แนะนำ) อนุญาตให้โหลดส่วนขยายโหลดโดยไม่มีคำเตือน

ถ้าคุณวางแผนที่จะใช ้**ตัวเชื่อมต่อแบบกำหนดเอง** หรือตัวเชื่อมต่อที่คุณหรือบุคคลที่สามได้พัฒนาขึ้น คุณต้องเลือก **"(ไม่แนะนำ) อนุญาตส่วนขยายใด ๆ ให้โหลดได้โดยไม่ต้องมีการเตือน"** เราไม่แนะนำให้ตั้งค่าความปลอดภัยนั้นเว้นแต่ว่าคุณเชื่อถือตัวเชื่อมต่อแบบกำหนดเองอย่างไม่มีเงื่อนไข เนื่องจากรหัสในนั้นสามารถจัดการข้อมูลประจำตัว รวมถึงการส่งรหัสเหล่านั้นผ่าน HTTP และละเว้นระดับความเป็นส่วนตัว

ในการตั้งค่าความปลอดภัย **"(แนะนำ)"** หากมีตัวเชื่อมต่อแบบกำหนดเองบนระบบของคุณ คุณจะได้รับข้อผิดพลาด "การเชื่อมต่อต่อไปนี้ไม่ได้รับการรับรอง และเราไม่สามารถตรวจสอบยืนยันว่ามีความปลอดภัยในการใช้งาน" ตามด้วยรายการของตัวเชื่อมต่อที่ไม่สามารถโหลดได้อย่างปลอดภัย

![กล่องโต้ตอบจะอธิบายตัวเชื่อมต่อแบบกำหนดเองที่ไม่สามารถโหลดได้เนื่องจากการตั้งค่าความปลอดภัย ในกรณีนี้คือ TripPin](media/desktop-connector-extensibility/data-extension-security-2.png)

หากต้องการแก้ไขข้อผิดพลาดโดยไม่เปลี่ยนการรักษาความปลอดภัย ให้ลบตัวเชื่อมต่อที่ไม่ได้รับการรับรองออกจากโฟลเดอร์ 'การเชื่อมต่อแบบกำหนดเอง' ของคุณ

หากต้องแก้ไขข้อผิดพลาดและใช้ตัวเชื่อมต่อเหล่านั้น ให้เปลี่ยนการตั้งค่าความปลอดภัยของคุณเป็นการตั้งค่า **"(ที่ไม่แนะนำ) อนุญาตส่วนขยายใด ๆ ให้โหลดได้โดยไม่ต้องมีการเตือน"** ตามที่อธิบายไว้ก่อนหน้านี้ จากนั้นให้รีสตาร์ท **Power BI Desktop**

## <a name="certified-connectors"></a>ตัวเชื่อมต่อที่ผ่านการรับรอง

ชุดย่อยของส่วนขยายข้อมูลที่จำกัดจะถือว่า**ผ่านการรับรอง** เข้าถึงตัวเชื่อมต่อที่ผ่านการรับรองในกล่องโต้ตอบ **รับข้อมูล** แต่นักพัฒนาบุคคลที่สามที่สร้างตัวเชื่อมต่อต้องรับผิดชอบในด้านการบำรุงรักษาและการสนับสนุน ในขณะที่ Microsoft เผยแพร่ตัวเชื่อมต่อเหล่านี้ เราไม่รับผิดชอบต่อประสิทธิภาพการทำงานหรือการใช้งานฟังก์ชันได้อย่างต่อเนื่องของตัวเชื่อมต่อดังกล่าว

ถ้าคุณต้องการให้ตัวเชื่อมต่อแบบกำหนดเองได้รับการรับรอง ติดต่อผู้ขายของคุณdataconnectors@microsoft.com
