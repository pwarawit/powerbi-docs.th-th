---
title: การขยายของตัวเชื่อมต่อใน Power BI
description: ความสามารถในการขยายตัวของตัวเชื่อมต่อ คุณลักษณะ การตั้งค่าความปลอดภัย และตัวเชื่อมต่อที่ผ่านการรับรอง
author: cpopell
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 07/25/2018
ms.author: gepopell
LocalizationGroup: Connect to data
ms.openlocfilehash: eaf76f2ba762a603bf37385ea00cd714499db4b5
ms.sourcegitcommit: 5206651c12f2b91a368f509470b46f3f4c5641e6
ms.translationtype: HT
ms.contentlocale: th-TH
ms.lasthandoff: 01/02/2019
ms.locfileid: "53983427"
---
# <a name="connector-extensibility-in-power-bi"></a>การขยายของตัวเชื่อมต่อใน Power BI

ลูกค้าและนักพัฒนาซอฟต์แวร์สามารถขยายแหล่งข้อมูลที่สามารถเชื่อมต่อได้หลายวิธีใน Power BI ตัวอย่างเช่น การใช้ตัวเชื่อมต่อที่มีอยู่และแหล่งข้อมูลทั่วไป (เช่น ODBC, OData, Oledb, Web, CSV, XML, JSON) นอกเหนือจากแหล่งข้อมูลดังกล่าวแล้ว นักพัฒนาซอฟต์แวร์สามารถสร้างส่วนขยายข้อมูลที่เรียกว่า **ตัวเชื่อมต่อแบบกำหนดเอง** และรับรองตัวเชื่อมต่อเพื่อทำให้เป็น **ตัวเชื่อมต่อที่ผ่านการรับรอง**

ในปัจจุบัน สามารถจะเปิดใช้งาน**ตัวเชื่อมต่อแบบกำหนดเอง**โดยใช้การสลับฟีเจอร์ ก่อนที่เราจะเปลี่ยนฟีเจอร์นี้จากเบต้าเป็นการพร้อมใช้งานทั่วไป เราได้เพิ่มเมนูที่ช่วยให้คุณสามารถควบคุมระดับของโค้ดแบบกำหนดเองที่คุณต้องการให้ทำงานบนระบบของคุณอย่างปลอดภัย: ตัวเชื่อมต่อแบบกำหนดเองทั้งหมดหรือเฉพาะตัวเชื่อมต่อที่ได้รับการรับรองและเผยแพร่โดย Microsoft ในกล่องโต้ตอบ**รับข้อมูล**

## <a name="custom-connectors"></a>ตัวเชื่อมต่อแบบกำหนดเอง

**ตัวเชื่อมต่อแบบกำหนดเอง**สามารถรวมการใช้งานได้อย่างกว้างขวาง ตั้งแต่ API ขนาดเล็กที่มีความสำคัญต่อธุรกิจของคุณไปจนถึงบริการเฉพาะของอุตสาหกรรมขนาดใหญ่ที่ Microsoft ยังไม่ได้เผยแพร่ตัวเชื่อมต่อให้ ตัวเชื่อมต่อจำนวนมากมีให้บริการโดยผู้จัดจำหน่ายหลายบริษัท และถ้าคุณจำเป็นต้องใช้ตัวเชื่อมต่อข้อมูลที่เฉพาะเจาะจง คุณควรติดต่อผู้จำหน่าย

เมื่อต้องใช้เป็น**ตัวเชื่อมต่อแบบกำหนดเอง** ให้ใส่ตัวเชื่อมต่อดังกล่าวไว้ใน *\[เอกสาร] \\โฟลเดอร์ \\ตัวเชื่อมต่อแบบกำหนดเอง* ใน Power BI Desktop และปรับการตั้งค่าความปลอดภัยตามที่อธิบายไว้ในส่วนต่อไปนี้

คุณไม่จำเป็นต้องปรับการตั้งค่าความปลอดภัยเพื่อใช้**ตัวเชื่อมต่อที่ได้รับการรับรอง**

## <a name="data-extension-security"></a>การรักษาความปลอดภัยส่วนขยายข้อมูล

เมื่อต้องเปลี่ยนการตั้งค่าความปลอดภัยส่วนขยายข้อมูล ให้เลือก**ไฟล์ > ตัวเลือกและการตั้งค่า > ตัวเลือก > ความปลอดภัย**ใน **Power BI Desktop**

![ควบคุมว่าคุณต้องการจะโหลดตัวเชื่อมต่อแบบกำหนดเองหรือไม่ด้วยตัวเลือกการรักษาความปลอดภัยส่วนขยายข้อมูล](media/desktop-connector-extensibility/data-extension-security-1.png)

ภายใต้**ส่วนขยายข้อมูล**คุณสามารถเลือกระดับความปลอดภัยได้จากสองระดับ:

* (แนะนำ) อนุญาตให้โหลดเฉพาะส่วนขยายที่รับรองเท่านั้น
* (ไม่แนะนำ) อนุญาตให้โหลดส่วนขยายโหลดโดยไม่มีคำเตือน

ถ้าคุณวางแผนที่จะใช้**ตัวเชื่อมต่อแบบกำหนดเอง**หรือตัวเชื่อมต่อที่คุณหรือบุคคลที่สามได้พัฒนาและแจกจ่าย คุณต้องเลือก **"(ไม่แนะนำ) อนุญาตส่วนขยายให้โหลดโดยไม่ต้องเตือน"** เราไม่แนะนำการตั้งค่าความปลอดภัย เว้นแต่ว่าคุณเชื่อใจตัวเชื่อมต่อที่กำหนดเองของคุณอย่างแน่แท้เนื่องจากโค้ดในนั้นสามารถจัดการข้อมูลประจำตัว (รวมถึงส่งผ่าน HTTP) และละเว้นระดับความเป็นส่วนตัวได้

ที่การตั้งค่าความปลอดภัย **"(ที่แนะนำ)"** ถ้ามีตัวเชื่อมต่อแบบกำหนดเองบนระบบของคุณ ข้อผิดพลาดจะแสดงโดยอธิบายว่าตัวเชื่อมต่อไม่สามารถโหลดเนื่องจากปัญหาความปลอดภัย

![กล่องโต้ตอบจะอธิบายตัวเชื่อมต่อแบบกำหนดเองที่ไม่สามารถโหลดได้เนื่องจากการตั้งค่าความปลอดภัย ในกรณีนี้คือ TripPin](media/desktop-connector-extensibility/data-extension-security-2.png)

หากต้องแก้ไขข้อผิดพลาดและใช้ตัวเชื่อมต่อเหล่านั้น คุณต้องเปลี่ยนการตั้งค่าความปลอดภัยเป็นการตั้งค่า **"(ที่ไม่แนะนำ)"** ตามที่อธิบายไว้ก่อนหน้านี้ และรีสตาร์ท **Power BI Desktop**

## <a name="certified-connectors"></a>ตัวเชื่อมต่อที่ผ่านการรับรอง

ส่วนขยายข้อมูลจำนวนหนึ่งเป็นแบบ**ได้รับการรับรอง**และตัวเชื่อมต่อดังกล่าวที่ได้รับการรับรองเหล่านั้นจะพร้อมใช้งานโดยใช้กล่องตอบโต้**รับข้อมูล** แต่บุคคลที่รับผิดชอบการบำรุงรักษาและการสนับสนุนจะยังคงเป็นนักพัฒนาที่เป็นบุคคลที่สามที่ได้สร้างตัวเชื่อมต่อ ในขณะที่ Microsoft เผยแพร่ตัวเชื่อมต่อเหล่านี้ เราไม่รับผิดชอบประสิทธิภาพการทำงานหรือการใช้งานได้อย่างต่อเนื่องของตัวเชื่อมต่อดังกล่าว

ถ้าคุณต้องการให้ตัวเชื่อมต่อแบบกำหนดเองได้รับการรับรอง ติดต่อผู้ขายของคุณdataconnectors@microsoft.com
