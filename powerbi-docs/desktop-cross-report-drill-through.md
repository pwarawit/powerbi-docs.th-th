---
title: ใช้การดูรายละเอียดแบบเจาะลึกข้ามรายงานใน Power BI Desktop
description: เรียนรู้วิธีการดูรายละเอียดแบบเจาะลึกจากรายงานหนึ่งไปยังอีกรายงานหนึ่งใน Power BI Desktop
author: davidiseminger
manager: kfile
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 09/10/2019
ms.author: davidi
LocalizationGroup: Create reports
ms.openlocfilehash: e735d45a7a49c4a0365e35d5bb95957c6145f934
ms.sourcegitcommit: db4fc5da8e65e0a3dc35582d7142a64ad3405de7
ms.translationtype: HT
ms.contentlocale: th-TH
ms.lasthandoff: 09/11/2019
ms.locfileid: "70903751"
---
# <a name="use-cross-report-drillthrough-in-power-bi-desktop"></a>ใช้การดูรายละเอียดแบบเจาะลึกข้ามรายงานใน Power BI Desktop

ด้วยคุณลักษณะการดูรายละเอียดแบบเจาะลึกข้ามรายงานใน Power BI Desktop คุณสามารถข้ามจากรายงานหนึ่งไปยังรายงานอื่นได้ตามเนื้อหา ซึ่งเป็นจริง ตราบใดที่รายงานอยู่ในพื้นที่ทำงานเดียวกันหรือแอปในบริการของ Power BI ใช้การดูรายละเอียดแบบเจาะลึกข้ามรายงาน เพื่อเชื่อมโยงรายงานสองรายการขึ้นไปที่มีเนื้อหาเกี่ยวข้องกัน และดำเนินการผ่านตัวกรองเนื้อหาพร้อมกับการเชื่อมโยงข้ามรายงาน ในบทความนี้ คุณจะได้เรียนรู้วิธีการตั้งค่าการดูรายละเอียดแบบเจาะลึกข้ามรายงานสำหรับรายงาน Power BI และสิ่งที่ผู้ใช้ต้องพบเจอเมื่อใช้การดูรายละเอียดแบบเจาะลึกข้ามรายงานด้วยตนเอง

![ภาพถ่ายหน้าจอของตัวเลือกการดูรายละเอียดแบบเจาะลึกของ Power BI Desktop](media/desktop-cross-report-drill-through/cross-report-drill-through-01.png)

ข้อกำหนดต่อไปนี้เป็นสิ่งสำคัญที่ต้องทำความเข้าใจ ก่อนที่เราจะเริ่มทำการตั้งค่าและใช้การดูรายละเอียดแบบเจาะลึกข้ามรายงาน:

* **แหล่งที่มาของการแสดงผลด้วยภาพ:** การแสดงผลด้วยภาพทีใช้การดำเนินการในการดูรายละเอียดแบบเจาะลึกโดยใช้เมนูบริบทการแสดงผลด้วยภาพ
* **รายงานต้นทาง:** รายงานที่ประกอบด้วยแหล่งที่มาของการแสดงผลด้วยภาพ สำหรับการดูรายละเอียดแบบเจาะลึกข้ามรายงาน
* **หน้าเป้าหมาย:** หน้าที่ผู้ใช้เข้าไปหลังจากที่เริ่มต้นดำเนินการในการดูรายละเอียดแบบเจาะลึก
* **รายงานเป้าหมาย:** รายงานที่ประกอบด้วยหน้าเป้าหมายสำหรับการดูรายละเอียดแบบเจาะลึกข้ามรายงาน


> [!NOTE]
> คุณสามารถเข้าถึงรายงานแต่ละรายการที่ใช้ร่วมกันภายใน*พื้นที่ทำงานของฉัน* ซึ่งเป็นรายงานที่ปรากฎในสถานะ *[ใช้ร่วมงานกับฉัน](service-share-dashboards.md#share-a-dashboard-or-report)* ได้ในพื้นที่ทำงานจากจุดแรกเริ่มที่มีการใช้งานร่วมกัน 


## <a name="enable-cross-report-drillthrough"></a>เปิดใช้งานการดูรายละเอียดแบบเจาะลึกข้ามรายงาน

หากต้องการเปิดใช้รายงานเพื่อตั้งเป็นเป้าหมายในการดูรายละเอียดแบบเจาะลึกข้ามรายงาน คุณต้องเปิดใช้งานคุณลักษณะสำหรับรายงานในหน้าต่าง **ตัวเลือก** ไปที่ตัวเลือก**ไฟล์** > **และ** > **ตัวเลือก**การตั้งค่า จากนั้นจึงไปที่**การตั้งค่ารายงาน**ซึ่งอยู่ใกล้กับด้านล่างซ้ายของหน้า

เลือกกล่องกาเครื่องหมาย **อนุญาตให้ใช้การแสดงผลด้วยภาพในรายงานนี้ เพื่อใช้เป้าหมายในการดูรายละเอียดแบบเจาะลึกจากรายงานอื่น ๆ** ตามที่แสดงในรูปภาพต่อไปนี้

![ภาพถ่ายหน้าจอของหน้าต่างตัวเลือก ที่มีการเน้นการตั้งค่ารายงาน](media/desktop-cross-report-drill-through/cross-report-drill-through-02.png)

เปิดใช้งานการดูรายละเอียดแบบเจาะลึกข้ามรายงานแล้วในตอนนี้

## <a name="set-up-cross-report-drillthrough"></a>ตั้งค่าการดูรายละเอียดแบบเจาะลึกข้ามรายงาน

การตั้งค่าการดูรายละเอียดแบบเจาะลึกข้ามรายงานนั้นคล้ายกับการตั้งค่าการดูรายละเอียดแบบเจาะลึกภายในรายงาน เปิดใช้งานการดูรายละเอียดแบบเจาะลึกบนหน้าเป้าหมาย เพื่ออนุญาตให้มีการแสดงผลด้วยภาพอื่น ๆ เพื่อกำหนดหน้าเป้าหมายที่เปิดใช้งานการดูรายละเอียดแบบเจาะลึก สำหรับขั้นตอนในการสร้างการดูรายละเอียดแบบเจาะลึกภายในรายงานเดียว โปรดดูข้อมูลที่ [ใช้การดูรายละเอียดแบบเจาะลึกใน Power BI Desktop](desktop-drillthrough.md)

หากต้องการเริ่มขั้นตอนตั้งค่า คุณต้องทำตามขั้นตอนเริ่มต้นสองสามอย่างต่อไปนี้:

* ตั้งค่าหน้าเป้าหมายสำหรับการดูรายละเอียดแบบเจาะลึก ซึ่งสามารถเข้าถึงได้จากรายงานอื่น ๆ ในพื้นที่ทำงานหรือแอป
* อนุญาตให้รายงานสามารถเข้าดูหน้ารายละเอียดแบบเจาะลึกได้จากภายนอกรายงานของตนเอง

ค้นหาตัวเลือกการดูรายละเอียดแบบเจาะลึกในส่วน **เขตข้อมูล** ของบานหน้าต่าง **การแสดงภาพ** ตามที่แสดงในรูปภาพต่อไปนี้

![ภาพถ่ายหน้าจอของบานหน้าต่างการแสดงภาพ ที่เน้นตัวเลือกการดูรายละเอียดแบบเจาะลึก](media/desktop-cross-report-drill-through/cross-report-drill-through-03.png)

ขั้นตอนแรกในการเปิดใช้งานการดูรายละเอียดแบบเจาะลึกสำหรับหน้าคือ การตรวจสอบรูปแบบข้อมูลสำหรับแหล่งข้อมูลและรายงานเป้าหมาย ตรวจสอบให้แน่ใจว่า: 

* เขตข้อมูลที่คุณต้องการส่งต่ออยู่ในรูปแบบข้อมูลทั้งสอง
* ชื่อของเขตข้อมูลและชื่อของตารางที่มีอยู่จะต้องเหมือนกัน (สตริงต้องตรงกันและถูกต้องตามตัวพิมพ์ใหญ่-เล็ก)

ตัวอย่างเช่น หากคุณต้องการส่งต่อตัวกรองในเขตข้อมูล *ประเทศ* ภายในตาราง *ภูมิศาสตร์* ทั้งสองรูปแบบต้องมีตาราง *ภูมิศาสตร์* และเขตข้อมูล *ประเทศ* อยู่ภายในตาราง หากไม่เหมือนกัน คุณต้องอัปเดตชื่อเขตข้อมูลหรือชื่อตารางในรูปแบบพื้นฐาน การอัปเดตเพียงแค่ชื่อเขตข้อมูลที่แสดง ส่งผลให้การดูรายละเอียดแบบเจาะลึกข้ามรายงานนั้นทำงานอย่างไม่ถูกต้อง (โปรดทราบว่าเค้าร่างในแต่ละรายงานไม่จำเป็นต้องตรงกันทั้งหมด)

หากต้องการเริ่มต้นทำการตั้งค่า คุณจะต้องมีหน้าเป้าหมายที่พร้อมใช้งาน ใน Power BI Desktop ให้ไปที่หน้าและตรวจสอบให้แน่ใจว่าการสลับใช้งานการดูรายละเอียดแบบเจาะลึก**ข้ามรายงาน**นั้นถูกตั้งค่าเป็น **เปิด** 

![ภาพถ่ายหน้าจอของการสลับใช้งานแบบข้ามรายงานที่ถูกตั้งค่าเป็น เปิด](media/desktop-cross-report-drill-through/cross-report-drill-through-03.png)

ขั้นตอนถัดไป ให้ลากเขตข้อมูลที่คุณต้องการเพื่อใช้เป็นเป้าหมายในการดูรายละเอียดแบบเจาะลึกบนพื้นที่ทำงาน เลือกว่าคุณต้องการใช้เขตข้อมูลตามประเภท หรือตามการสรุปอย่างเช่นการวัดผล ในขั้นตอนนี้ คุณสามารถเลือกได้ว่าคุณต้องการปิดใช้งานการสลับใช้ **การเก็บตัวกรองทั้งหมด** สำหรับการแสดงผลด้วยภาพหรือไม่ หากคุณไม่ต้องการส่งต่อตัวกรองอื่น ๆ ที่ใช้จากแหล่งที่มาของการแสดงผลด้วยภาพไปที่การดูรายละเอียดแบบเจาะลึกสำหรับการแสดงผลด้วยภาพเป้าหมาย ให้เลือก **ปิด**

> [!NOTE]
> หากคุณใช้เฉพาะหน้าสำหรับการดูรายละเอียดแบบเจาะลึกข้ามรายงาน คุณควรลบปุ่ม **ย้อนกลับ** ซึ่งถูกเพิ่มเข้าไปโดยอัตโนมัติ ปุ่ม **ย้อนกลับ** จะทำหน้าที่ในการนำทางภายในรายงานเดียวเท่านั้น 

หลังจากที่คุณได้กำหนดค่าการแสดงผลด้วยภาพแล้ว ตรวจสอบให้แน่ใจว่าคุณบันทึกรายงานแล้วหากคุณอยู่ในบริการของ Power BI หรือบันทึกและเผยแพร่รายงานหากคุณใช้ Power BI Desktop

หัวข้อก่อนหน้านี้อธิบายวิธีการเปิดใช้งานการดูรายละเอียดแบบเจาะลึกข้ามรายงานสำหรับ Power BI Desktop (ในหน้าต่าง **ตัวเลือก**) หากคุณใช้งานบริการของ Power BI ในการสร้างเป้าหมายการดูรายละเอียดแบบเจาะลึกข้ามรายงาน หากต้องการเปิดใช้งานการดูรายละเอียดแบบเจาะลึกข้ามรายงานคุณต้อง: 

1. เลือกพื้นที่ทำงานที่มีรายงานเป้าหมายและรายงานต้นทางอยู่
2. เลือก **รายงาน**
3. เลือกไอคอน **การตั้งค่า** สำหรับรายงานต้นทาง
4. ตรวจสอบให้แน่ใจว่าการสลับใช้งานการดูรายละเอียดแบบเจาะลึกข้ามรายงานนั้นถูกตั้งค่าเป็น **เปิด**
5. บันทึกรายงานของคุณ

เท่านี้ก็เรียบร้อย รายงานของคุณพร้อมสำหรับประสบการณ์การดูรายละเอียดแบบเจาะลึกข้ามรายงานแล้ว 

ในส่วนถัดไป เราจะดูประสบการณ์การใช้งานจากมุมมองของผู้ใช้

## <a name="cross-report-drillthrough-experience"></a>ประสบการณ์การดูรายละเอียดแบบเจาะลึกข้ามรายงาน

เมื่อคุณกำหนดค่าประสบการณในการดูรายละเอียดแบบเจาะลึกข้ามรายงาน คุณสามารถกำหนดคุณลักษณะที่ต้องการใช้ได้

เลือกรายงานต้นทางในบริการของ Power BI จากนั้นจึงเลือกการแสดงผลด้วยภาพที่ใช้เขตข้อมูลตามลักษณะที่คุณระบุไว้ในขั้นตอนการตั้งค่าหน้าเป้าหมาย ขั้นตอนถัดไป ให้คลิกขวาที่จุดข้อมูลเพื่อเปิดเมนูบริบทการแสดงผลด้วยภาพ แล้วเลือก **การดูรายละเอียดแบบเจาะลึก**

![ภาพถ่ายหน้าจอของรายงานต้นทางในบริการของ Power BI ที่เน้นการดูรายละเอียดแบบเจาะลึก](media/desktop-cross-report-drill-through/cross-report-drill-through-01.png)

จากนั้นคุณจะเห็นผลลัพธ์ในหน้าการดูรายละเอียดแบบเจาะลึกข้ามรายงานตามเป้าหมายที่ตั้งไว้ เช่นเดียวกับที่คุณตั้งค่าไว้ในขั้นตอนที่คุณสร้างเป้าหมาย ผลลัพธ์จะถูกกรองตามการตั้งค่าการดูรายละเอียดแบบเจาะลึก

> [!IMPORTANT]
> Power BI บันทึกเป้าหมายการดูรายละเอียดแบบเจาะลึกข้ามรายงาน หากคุณทำการเปลี่ยนแปลง อย่าลืมรีเฟรชเบราว์เซอร์ของคุณหากคุณไม่เห็นเป้าหมายการดูรายละเอียดแบบเจาะลึกตามที่คาดการณ์ไว้ 

เป้าหมายแบบข้ามรายงานถูกจัดรูปแบบในลักษณะต่อไปนี้: 

`Target Page Name [Target Report Name]`

หลังจากที่คุณเลือกหน้าเป้าหมายที่คุณต้องการดูรายละเอียดแบบเจาะลึกแล้ว Power BI จะไปที่หน้านั้น ซึ่งจะส่งต่อไปตามบริบทของตัวกรองตามการตั้งค่าของหน้าเป้าหมาย 

บริบทตัวกรองจากแหล่งที่มาของการแสดงผลด้วยภาพมีดังต่อไปนี้: 

* รายงาน หน้า และตัวกรองระดับการแสดงผลด้วยภาพส่งผลต่อแหล่งที่มาของการแสดงผลด้วยภาพ 
* ตัวกรองแบบข้ามทิศทางและการเน้นแบบข้ามทิศทางซึง่ส่งผลกระทบต่อแหล่งที่มาของการแสดงผลด้วยภาพ 
* ตัวแบ่งส่วนข้อมูลบนหน้าและการซิงค์ตัวแบ่งส่วนข้อมูล
* พารามิเตอร์ URL

เมื่อคุณเข้าถึงรายงานเป้าหมายสำหรับการดูรายละเอียดแบบเจาะลึกแล้ว Power BI จะใช้ตัวกรองกับเขตข้อมูลซึ่งพบสตริงที่มีชื่อเขตข้อมูลและชื่อตารางตรงกันทั้งหมดเท่านั้น Power BI ไม่ใช้ตัวกรองแบบเข้มงวดจากรายงานเป้าหมาย อย่างไรก็ตาม จะมีผลต่อการใช้บุ๊กมาร์กส่วนบุคคลตามค่าเริ่มต้นของคุณ หากมี ตัวอย่างเช่น หากบุ๊กมาร์กส่วนบุคคลตามค่าเริ่มต้นของคุณนั้นรวมถึงตัวกรองระดับรายงานสำหรับ *ประเทศ = สหรัฐฯ* Power BI จะใช้ตัวกรองนั้นก่อนที่จะใช้บริบทตัวกรองจากรายงานต้นทาง 

สำหรับการดูรายละเอียดแบบเจาะลึกข้ามรายงาน Power BI จะส่งต่อบริบทตัวกรองไปยังหน้ามาตรฐานทั้งหมดในรายงานเป้าหมาย Power BI จะไม่ส่งต่อบริบทตัวกรองสำหรับหน้าคำแนะนำเครื่องมือ เนื่องจากหน้าคำแนะนำเครื่องมือถูกกรองตามแหล่งที่มาของการแสดงผลด้วยภาพที่เรียกใช้คำแนะนำเครื่องมือ

หากคุณต้องการย้อนกลับไปยังรายงานต้นทางหลังจากที่ดำเนินการในการดูรายละเอียดแบบเจาะลึกข้ามรายงานแล้ว ให้ใช้ปุ่ม **ย้อนกลับ** ของเบราว์เซอร์ 

## <a name="next-steps"></a>ขั้นตอนถัดไป

คุณอาจสนใจบทความต่อไปนี้:

* [การใช้ตัวแบ่งส่วนข้อมูล Power BI Desktop](visuals/power-bi-visualization-slicers.md)
* [ใช้ตัวเจาะเข้าถึงรายละเอียดใน Power BI Desktop](desktop-drillthrough.md)

