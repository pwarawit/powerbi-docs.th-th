---
title: ใช้ โหมดที่เก็บข้อมูล ใน Power BI Desktop (ตัวอย่าง)
description: ใช้ โหมดที่เก็บข้อมูล เพื่อควบคุมว่าข้อมูลจะถูกแคชในหน่วยความจำสำหรับรายงานใน Power BI Desktop ไหม
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 09/17/2018
ms.author: davidi
LocalizationGroup: Transform and shape data
ms.openlocfilehash: ce4aab1a477485a30a4166d86d166a4ac289108f
ms.sourcegitcommit: 698b788720282b67d3e22ae5de572b54056f1b6c
ms.translationtype: HT
ms.contentlocale: th-TH
ms.lasthandoff: 09/17/2018
ms.locfileid: "45974241"
---
# <a name="storage-mode-in-power-bi-desktop-preview"></a>โหมดที่เก็บข้อมูลใน Power BI Desktop (ตัวอย่าง)

ใน **Power BI Desktop** คุณสามารถระบุ**โหมดที่เก็บข้อมูล**ของตาราง ซึ่งมอบการควบคุมให้กับคุณว่าข้อมูลในตารางจะถูกแคชในหน่วยความจำสำหรับรายงานไหม 

![โหมดที่เก็บข้อมูลใน Power BI Desktop](media/desktop-storage-mode/storage-mode_01.png)

การตั้งค่า**โหมดที่เก็บข้อมูล**มอบผลดีให้หลายอย่าง คุณสามารถตั้งค่า**โหมดที่เก็บข้อมูล**สำหรับแต่ละตารางแยกต่างหากได้ในโมเดล อย่างการเปิดใช้งานชุดข้อมูลเดี่ยวเพื่อรับผลดีดังต่อไปนี้:

* **ประสิทธิภาพคิวรี** – เมื่อผู้ใช้โต้ตอบกับภาพในรายงาน Power BI คิวรี DAX จะถูกส่งไปยังชุดข้อมูล การแคชข้อมูลลงในหน่วยความจำด้วยการตั้งค่า**โหมดที่เก็บข้อมูล**อย่างเหมาะสมสามารถเพิ่มประสิทธิภาพคิวรีและการโต้ตอบของรายงานได้
* **ชุดข้อมูลขนาดใหญ่** - ตารางที่ไม่ได้ถูกแคชจะไม่ใช้หน่วยความจำสำหรับการแคช คุณสามารถเปิดการวิเคราะห์การโต้ตอบกับชุดข้อมูลขนาดใหญ่ที่ใหญ่หรือแพงเกินไปเพื่อแคชไปยังหน่วยความจำทั้งหมดได้ คุณสามารถเลือกว่าตารางใดที่ควรแคชและตารางใดที่ไม่ควร
* **การปรับการรีเฟรชข้อมูลให้เหมาะสม** - ตารางที่ไม่ได้ถูกแคชไม่จำเป็นต้องได้รับการรีเฟรช คุณสามารถลดระยะเวลาที่ใช้รีเฟรชได้โดยการแคชเฉพาะข้อมูลที่จำเป็นสำหรับการทำตามข้อกำหนดทางธุรกิจและข้อตกลงการบริการ
* **ข้อกำหนดแบบ Near Real Time** – ตารางที่มีข้อกำหนดแบบ Near Real Time อาจได้รับประโยชน์จากการไม่ถูกแคช เพื่อลดเวลาแฝงของข้อมูล
* **การเขียนกลับ** - การเขียนกลับ ช่วยให้ผู้ใช้ธุรกิจสามารถสำรวจสถานการณ์แบบ What-If ด้วยการเปลี่ยนแปลงค่าเซลล์ แอปพลิเคชันแบบกำหนดเองสามารถทำการเปลี่ยนแปลงไปยังแหล่งข้อมูลได้ ตารางที่ไม่ได้ถูกแคชสามารถสะท้อนการเปลี่ยนแปลงได้ทันที ช่วยให้ทำการวิเคราะห์ผลกระทบได้ทันที

การตั้งค่า**โหมดที่เก็บข้อมูล**ใน **Power BI Dektop** คือหนึ่งในสามคุณลักษณะที่เกี่ยวข้อง:

* **โมเดลแบบรวม** - อนุญาตให้รายงานมีการเชื่อมต่อข้อมูลหลายแบบ รวมถึงการเชื่อมต่อ DirectQuery หรือการนำเข้า ในรูปแบบใด ๆ ก็ตาม
* **ความสัมพันธ์แบบกลุ่ม-ต่อ-กลุ่ม** - ด้วย**โมเดลแบบรวม**คุณสามารถสร้าง**ความสัมพันธ์แบบกลุ่ม-ต่อ-กลุ่ม**ระหว่างตาราง ลบข้อกำหนดสำหรับการต้องมีค่าเฉพาะในตาราง และลบการแก้ไขปัญหาชั่วคราวอย่างเช่นการใช้ตารางใหม่เพียงเพื่อสร้างความสัมพันธ์ 
* **โหมดที่เก็บข้อมูล** – ในตอนนี้คุณสามารถระบุว่าภาพไหนที่ต้องการคิวรีไปยังแหล่งข้อมูล Back-end และภาพที่ไม่ต้องการจะได้รับการนำเข้าแม้ว่าจะอิงตาม DirectQuery ช่วยเพิ่มประสิทธิภาพและลดภาระ Back-end ก่อนหน้านี้แม้แต่ภาพง่าย ๆ อย่างตัวแบ่งส่วนข้อมูลก็จะส่งคิวรีไปยังแหล่งที่มา Back-end 

คอลเลกชันคุณลักษณะที่เกี่ยวข้องกันสามอย่างสำหรับ**โมเดลแบบรวม**ได้มีอธิบายไว้ในบทความแยกกัน:

* **โมเดลแบบรวม**ได้รับการอธิบายไว้โดยละเอียดในบทความของตัวเอง [โมเดลแบบรวมใน Power BI Desktop (ตัวอย่าง)](desktop-composite-models.md)
* **ความสัมพันธ์แบบกลุ่ม-ต่อ-กลุ่ม**ได้รับการอธิบายไว้อย่างละเอียดในบทความของตัวเอง [ความสัมพันธ์แบบกลุ่ม-ต่อ-กลุ่มใน Power BI Desktop (ตัวอย่าง)](desktop-many-to-many-relationships.md)
* **โหมดที่เก็บข้อมูล**ได้รับการอธิบายไว้อย่างละเอียดในบทความนี้

## <a name="enabling-the-storage-mode-preview-feature"></a>การเปิดใช้งานคุณลักษณะตัวอย่างโหมดที่เก็บข้อมูล

คุณลักษณะ**โหมดที่เก็บข้อมูล**อยู่ใน ช่วงตัวอย่าง และต้องเปิดใช้งานใน **Power BI Desktop** หากต้องการเปิดใช้งาน**โหมดที่เก็บข้อมูล** ให้ไปที่ **ไฟล์ > ตัวเลือกและการตั้งค่า > ตัวเลือก > คุณลักษณะตัวอย่าง** จากนั้นเลือกกล่องกาเครื่องหมาย**โมเดลแบบรวม** 

![การเปิดใช้งานคุณลักษณะตัวอย่าง](media/desktop-composite-models/composite-models_02.png)

คุณจำเป็นต้องรีสตาร์ต **Power BI Desktop** เพื่อเปิดใช้งานคุณลักษณะ

![จำเป็นต้องรีสตาร์ตเพื่อให้การเปลี่ยนแปลงมีผล](media/desktop-composite-models/composite-models_03.png)


## <a name="using-the-storage-mode-property"></a>การใช้โหมดที่เก็บข้อมูลอย่างเหมาะสม

**โหมดที่เก็บข้อมูล**เป็นคุณสมบัติที่คุณสามารถตั้งค่าได้สำหรับแต่ละตารางในโมเดล หากต้องการตั้งค่า**โหมดที่เก็บข้อมูล** ให้เลือกตารางจากบานหน้าต่าง **เขตข้อมูล** และคลิกขวาเพื่อเปิดเมนูคลิกขวาขึ้นมา จากเมนูคลิกขวา ให้เลือก **คุณสมบัติ**

![เลือก คุณสมบัติ ในเมนูคลิกขวา](media/desktop-storage-mode/storage-mode_02.png)

การเลือก**โหมดที่เก็บข้อมูล**จะปรากฏขึ้นในบานหน้าต่าง **คุณสมบัติเขตข้อมูล** สำหรับตาราง จากตรงนั้นคุณสามารถดู**โหมดที่เก็บข้อมูล**ในปัจจุบันหรือแก้ไขได้

![ตั้งค่าโหมดที่เก็บข้อมูลสำหรับตาราง](media/desktop-storage-mode/storage-mode_03.png)

มีค่าสามค่าสำหรับ**โหมดที่เก็บข้อมูล**

* **นำเข้า** - เมื่อตั้งค่าเป็น **นำเข้า** ตารางที่นำเข้าจะถูกแคช คิวรีที่ส่งไปยังชุดข้อมูล Power BI ที่ส่งกลับข้อมูลจากตารางนำเข้าจะสามารถได้รับการเติมจากข้อมูลแคชเท่านั้น
* **DirectQuery** - ด้วยการตั้งค่านี้ ตาราง DirectQuery จะไม่ได้ถูกแคช คิวรีที่ส่งไปยังชุดข้อมูล Power BI (ตัวอย่างเช่น คิวรี DAX) ที่ส่งกลับข้อมูลจากตารางนำเข้าจะสามารถได้รับการเติมได้ด้วยการใช้คิวรีตามความต้องการกับแหล่งข้อมูลเท่านั้น คิวรีที่ส่งไปยังแหล่งข้อมูลจะใช้ภาษาคิวรีสำหรับแหล่งข้อมูลนั้น (ตัวอย่างเช่น SQL)
* **คู่** – ตารางคู่สามารถทำงานโดยถูกแคชหรือไม่ได้ถูกแคช ขึ้นอยู่กับบริบทของคิวรีที่ส่งไปยังชุดข้อมูล Power BI ในบางกรณี คิวรีจะได้รับการเติมจากข้อมูลแคช ในกรณีอื่น คิวรีจะได้รับการเติมด้วยการใช้คิวรีตามความต้องการกับแหล่งข้อมูล

การเปลี่ยนแปลงตารางเป็น นำเข้า เป็นการดำเนินการที่*ไม่สามารถยกเลิกได้* ไม่สามารถเปลี่ยนกลับเป็น DirectQuery หรือเป็น คู่

## <a name="constraints-on-directquery-and-dual-tables"></a>ข้อจำกัดใน DirectQuery และ ตารางคู่

ตารางคู่อยู่ภายใต้ข้อจำกัดเดียวกับตาราง Directquery ซึ่งรวมถึง M Transformation ที่จำกัด และคุณลักษณะ DAX ที่จำกัดในคอลัมน์ที่ได้รับการคำนวณ ดู [ความหมายของการใช้ DirectQuery](desktop-directquery-about.md#implications-of-using-directquery) เพื่ออ่านข้อมูลเพิ่มเติม

## <a name="relationship-rules-on-tables-with-different-storage-modes"></a>กฎความสัมพันธ์บนตารางที่มีโหมดที่เก็บข้อมูลที่ต่างออกไป

ความสัมพันธ์ต้องเป็นไปตามกฎที่อิงจาก**โหมดที่เก็บข้อมูล**ของตารางที่เกี่ยวข้อง ส่วนนี้มอบตัวอย่างของรูปแบบที่ถูกต้อง ดู[ความสัมพันธ์แบบกลุ่ม-ต่อ-กลุ่มใน Power BI Desktop (ตัวอย่าง)](desktop-many-to-many-relationships.md) เพื่อดูข้อมูลทั้งหมด

บนชุดข้อมูลที่มีแหล่งข้อมูลเดียว รูปแบบความสัมพันธ์**1-to-Many**ต่อไปนี้ถูกต้อง:

| ตารางบนฝั่ง **many** | ตารางบนฝั่ง **1** |
| ------------- |----------------------| 
| คู่          | คู่                 | 
| นำเข้า        | นำเข้า หรือ คู่       | 
| DirectQuery   | DirectQuery หรือ คู่  | 

## <a name="propagation-of-dual"></a>การกระจายของ คู่
มาลองดูตัวอย่างกัน ลองพิจารณาโมเดลง่าย ๆ ต่อไปนี้ ซึ่งตารางทั้งหมดมาจากแหล่งที่มาเดียวที่รองรับ นำเข้า และ DirectQuery

![มุมมอง ความสัมพันธ์ตัวอย่าง สำหรับโหมดที่เก็บข้อมูล](media/desktop-storage-mode/storage-mode_04.png)

สมมติว่าตารางทั้งหมดในโมเดลนี้เป็น DirectQuery ถ้าเราเปลี่ยน**โหมดที่เก็บข้อมูล**ของตาราง *SurveyResponse* เป็น นำเข้า ข้อความแจ้งต่อไปนี้จะปรากฏ:

![กล่องโต้ตอบคำเตือนโหมดที่เก็บข้อมูล](media/desktop-storage-mode/storage-mode_05.png)

ตารางมิติ (*ลูกค้า*, *วันที่* และ *ภูมิศาสตร์*) ต้องได้รับการตั้งค่าเป็น **คู่** เพื่อให้เป็นไปตามกฎความสัมพันธ์ที่อธิบายไปก่อนหน้านี้ แทนที่จะกำหนดให้ตารางเหล่านี้ต้องตั้งค่าเป็น **คู่** ล่วงหน้า คุณสามารถตั้งค่าในการดำเนินการครั้งเดียวได้

ตรรกะการกระจายได้รับการออกแบบมาเพื่อช่วยเหลือในโมเดลที่มีหลายตาราง สมมติว่าคุณมีโมเดลที่มี 50 ตารางและมีเพียงตารางข้อเท็จจริง (เชิงทรานแซคชัน) บางตารางเท่านั้นที่ต้องถูกแคช ตรรกะใน **Power BI Desktop** จะหาชุดตารางมิติขั้นต่ำสุดที่จะต้องได้รับการตั้งค่าเป็น **คู่** คุณจึงไม่ต้องทำเช่นนั้นด้วยตนเอง

ตรรกะการกระจายจะทำการสำรวจไปยังด้านเดียวของความสัมพันธ์แบบ **1-to-many** เท่านั้น

* ไม่สามารถเปลี่ยนตาราง *ลูกค้า* ไปเป็น **นำเข้า** (แทนที่จะเปลี่ยน *SurveyResponse*) ได้เนื่องจากความสัมพันธ์กับตาราง DirectQuery *การขาย* และ *SurveyResponse*
* สามารถเปลี่ยนตาราง *ลูกค้า* ไปเป็น **คู่** (แทนที่จะเปลี่ยน *SurveyResponse*) ได้ ตรรกะการกระจายจะตั้งค่าตาราง *ภูมิศาสตร์* เป็น **คู่** ด้วยเช่นกัน

## <a name="storage-mode-usage-example"></a>ตัวอย่างการใช้งานโหมดที่เก็บข้อมูล
ลองมาเริ่มกันต่อด้วยการดูตัวอย่างจากส่วนที่แล้ว และจินตนาการว่าเราได้ใช้การตั้งค่าคุณสมบัติ**โหมดที่เก็บข้อมูล**ต่อไปนี้:

| ตาราง                   | โหมดที่เก็บข้อมูล         |
| ----------------------- |----------------------| 
| *การขาย*                 | DirectQuery          | 
| *SurveyResponse*        | นำเข้า               | 
| *วันที่*                  | คู่                 | 
| *ลูกค้า*              | คู่                 | 
| *ภูมิศาสตร์*             | คู่                 | 


การตั้งค่าคุณสมบัติโหมดที่เก็บข้อมูลเหล่านั้นส่งผลให้เกิดพฤติกรรมต่อไปนี้ โดยสมมติว่าตาราง *การขาย* มีขนาดข้อมูลที่ใหญ่พอสมควร
* ตารางมิติ (*วันที่* *ลูกค้า* และ *ภูมิศาสตร์*) จะถูกแคช เพราะฉะนั้นเวลาในการโหลดรายงานเริ่มต้นควรจะเร็วเมื่อทำการเรียกข้อมูลค่าตัวแบ่งส่วนข้อมูลให้ปรากฏ
* เมื่อไม่แคชตาราง *การขาย* จะเกิดผลลัพธ์ดังนี้:
    * เวลาในการรีเฟรชข้อมูลดีขึ้น และการใช้หน่วยความจำลดลง
    * คิวรีรายงานที่อิงจากตาราง *การขาย* จะเปิดใช้งานในโหมด DirectQuery ซึ่งอาจใช้เวลานานกว่าแต่ใกล้เวลาจริงมากกว่าเพราะไม่มีเวลาแฝงของการแคชเข้ามาเกี่ยวด้วย

* คิวรีรายงานที่อิงจากตาราง *SurveyResponse* เป็นค่าที่กลับมาจากแคชในหน่วยความจำ เพราะฉะนั้นควรจะมีความเร็วเช่นเดียวกัน

## <a name="queries-that-hit-or-miss-the-cache"></a>คิวรีที่ได้พบหรือไม่ได้พบแคช

ด้วยการเชื่อมต่อ **โพรไฟเลอร์ SQL** เข้ากับพอร์ตด้านการวินิจฉัยสำหรับ **Power BI Desktop** คุณสามารถดูได้ว่าคิวรีไหนที่ได้พบหรือไม่ได้พบแคชในหน่วยความจำ ด้วยการดำเนินการติดตามโดยอิงจากเหตุการณ์ต่อไปนี้:

* เหตุการณ์คิวรี\เริ่มต้นคิวรี
* การประมวลผลคิวรี\เริ่มต้นคิวรี Vertipaq SE
* การประมวลผลคิวรี\เริ่มต้น DirectQuery

สำหรับแต่ละเหตุการณ์ *เริ่มต้นคิวรี* ให้ตรวจสอบเหตุการณ์อื่น ๆ ที่มี *ActivityID* เดียวกัน ตัวอย่างเช่น หากไม่มีเหตุการณ์ *เริ่มต้น DirectQuery* แต่มีเหตุการณ์ *เริ่มต้นคิวรี Vertipaq SE* แสดงว่าคิวรีได้รับการตอบกลับจากแคช

คิวรีที่อ้างอิงตารางโหมด **คู่** จะคืนค่าข้อมูลจากแคชถ้าเป็นไปได้ ไม่เช่นนั้นคิวรีจะกลับไปใช้ DirectQuery

ต่อจากตัวอย่างที่แล้ว คิวรีต่อไปนี้จะอ้างอิงคอลัมน์จากตาราง *วันที่* เท่านั้น ซึ่งอยุ่ในโหมด **คู่** เพราะฉะนั้น คิวรีนี้ควรจะได้พบแคช

![สคริปต์สำหรับการวินิจฉัยโหมดที่เก็บข้อมูล](media/desktop-storage-mode/storage-mode_06.png)

คิวรีต่อไปนี้อ้างอิงเฉพาะคอลัมน์จากตาราง *การขาย* เท่านั้น ซึ่งอยู่ในโหมด **DirectQuery** เพราะฉะนั้น คิวรีนี้*ไม่ควร*จะได้พบแคช

![สคริปต์สำหรับการวินิจฉัยโหมดที่เก็บข้อมูล](media/desktop-storage-mode/storage-mode_07.png)

คิวรีต่อไปนี้น่าสนใจเพราะรวมสองคอลัมน์ไว้ด้วยกัน คิวรีนี้จะไม่ได้พบแคช คุณอาจคาดหวังไว้แต่แรกให้คิวรีนี้รับค่า *CalendarYear* จากแคช และค่า *SalesAmount* จากแหล่งที่มา และรวมผลลัพธ์เข้าด้วยกัน แต่วิธีนี้จะมีประสิทธิภาพน้อยกว่าการส่งการดำเนินการ SUM/GROUP BY ไปยังระบบแหล่งที่มา หากการดำเนินการถูกผลักลงไปที่แหล่งที่มา จำนวนแถวที่ส่งกลับมาจะน้อยกว่านี้มาก 

![สคริปต์สำหรับการวินิจฉัยโหมดที่เก็บข้อมูล](media/desktop-storage-mode/storage-mode_08.png)

> [!NOTE]
> พฤติกรรมนี้ต่างจาก[ความสัมพันธ์แบบกลุ่ม-ต่อ-กลุ่มใน Power BI Desktop (ตัวอย่าง)](desktop-many-to-many-relationships.md) เมื่อทำการรวมตารางที่ถูกแคชและไม่ได้ถูกแคชเข้าด้วยกัน

## <a name="caches-should-be-kept-in-sync"></a>แคชควรจะซิงค์อยู่เสมอ

คิวรีที่แสดงในส่วนที่แล้วแสดงให้เห็นว่าตาราง **คู่** บางครั้งก็ถูกแคชบางครั้งก็ไม่พบแคช ด้วยเหตุนี้ หากแคชล้าสมัย ค่าที่คืนอาจเปลี่ยนไป การดำเนินการคิวรีจะไม่ซ่อนปัญหาของข้อมูลโดยวิธีอย่างเช่นการกรองผลลัพธ์ DirectQuery ให้ตรงกับค่าที่ถูกแคช เป็นหน้าที่ของคุณที่จะทราบทิศทางของข้อมูล และคุณควรออกแบบให้สอดคล้องกัน มีเทคนิคที่ใช้กันในการจัดการกับกรณีเช่นนั้นที่แหล่งที่มา หากจำเป็น

โหมดที่เก็บข้อมูล **คู่** เป็นการปรับประสิทธิภาพให้เหมาะสม ซึ่งควรถูกใช้ในทางที่ไปลดความสามารถในการทำตามข้อกำหนดทางธุรกิจ สำหรับพฤติกรรมทางเลือกอื่น โปรดพิจารณาใช้เทคนิคที่ได้อธิบายไว้ในบทความ [ความสัมพันธ์แบบกลุ่ม-ต่อ-กลุ่มใน Power BI Desktop (ตัวอย่าง)](desktop-many-to-many-relationships.md)

## <a name="data-view"></a>มุมมองข้อมูล
หากมีอย่างน้อยหนึ่งตารางในชุดข้อมูลที่มีการตั้งค่า**โหมดที่เก็บข้อมูล**เป็ย นำเข้า หรือ คู่ แท็บ **มุมมองข้อมูล** จะปรากฏ

![มุมมองข้อมูลใน Power BI Desktop](media/desktop-storage-mode/storage-mode_09.png)

เมื่อเลือกไว้ใน *มุมมองข้อมูล** ตาราง **คู่** และ **นำเข้า** จะแสดงข้อมูลที่ถูกแคช ตาราง DirectQuery จะไม่แสดงข้อมูล และข้อความจะแสดงว่าไม่สามารถแสดงตาราง DirectQuery ได้


## <a name="limitations-and-considerations"></a>ข้อจำกัดและข้อควรพิจารณา

มีข้อจำกัดบางอย่างสำหรับ**โหมดที่เก็บข้อมูล**ในรุ่นนี้ และความสัมพันธ์ของโหมดที่เก็บข้อมูลกับ**โมเดลแบบรวม**

แหล่งที่มา  Live Connect (หลายมิติ) ดังต่อไปนี้ไม่สามารถใช้กับ**โมเดลแบบรวม**ได้:

* SAP HANA
* SAP Business Warehouse
* SQL Server Analysis Services
* ชุดข้อมูล Power BI
* Azure Analysis Services

เมื่อทำการเชื่อมต่อกับแหล่งที่มาหลายมิติแบบนั้นโดยใช้ DirectQuery คุณจะไม่สามารถเชื่อมต่อกับแหล่งที่มา DirectQuery อีกแห่งด้วย หรือรวมเข้ากับข้อมูลที่นำเข้าด้วยได้

ข้อจำกัดในการใช้ DirectQuery ที่มีอยู่ยังคงมีผลเมื่อใช้**โมเดลแบบรวม** ข้อจำกัดจำนวนมากนี้เป็นข้อจำกัดต่อตาราง โดยขึ้นอยู่กับ**โหมดที่เก็บข้อมูล**ของตาราง ตัวอย่างเช่น คอลัมน์ที่ได้รับการคำนวณบนตารางที่นำเข้าสามารถอ้างอิงไปยังตารางอื่น แต่ตารางที่ได้รับการคำนวณบนตาราง DirectQuery จะยังคงถูกจำกัดให้อ้างอิงไปยังคอลัมน์บนตารางเดียวกันเท่านั้น ข้อจำกัดอื่น ๆ มีผลกับโมเดลทั้งหมด หากมีตารางใดภายในโมเดลที่เป็น DirectQuery ตัวอย่างเช่น คุณลักษณะ **QuickInsights** และ **Q&A** จะไม่สามารถใช้งานได้บนโมเดลหากมีตารางใดภายในโมเดลมี**โหมดที่เก็บข้อมูล**ของ DirectQuery 

## <a name="next-steps"></a>ขั้นตอนถัดไป

บทความต่อไปนี้อธิบายเพิ่มเติมเกี่ยวกับโมเดลแบบรวม และยังอธิบาย DirectQuery โดยละเอียด

* [โมเดลแบบรวมใน Power BI Desktop (ตัวอย่าง)](desktop-composite-models.md)
* [ความสัมพันธ์แบบกลุ่ม-ต่อ-กลุ่มใน Power BI Desktop (ตัวอย่าง)](desktop-many-to-many-relationships.md)

บทความ DirectQuery:

* [การใช้ DirectQuery ใน Power BI](desktop-directquery-about.md)
* [แหล่งข้อมูลที่ได้รับการรองรับโดย DirectQuery ใน Power BI](desktop-directquery-data-sources.md)

