---
title: เปลี่ยนวิธีการเรียงลำดับแผนภูมิในรายงาน
description: เปลี่ยนวิธีการเรียงลำดับแผนภูมิในรายงาน Power BI
author: mihart
ms.reviewer: mihart
ms.service: powerbi
ms.subservice: powerbi-consumer
ms.topic: how-to
ms.date: 06/25/2020
ms.author: mihart
LocalizationGroup: Reports
ms.openlocfilehash: c70229a37a697fedba54cde1899073f20710f542
ms.sourcegitcommit: c18130ea61e67ba111be870ddb971c6413a4b632
ms.translationtype: HT
ms.contentlocale: th-TH
ms.lasthandoff: 07/09/2020
ms.locfileid: "86161778"
---
# <a name="change-how-a-chart-is-sorted-in-a-power-bi-report"></a>เปลี่ยนวิธีการเรียงลำดับแผนภูมิในรายงาน Power BI

[!INCLUDE[consumer-appliesto-ynnn](../includes/consumer-appliesto-ynnn.md)]


> [!IMPORTANT]
> **บทความนี้มีไว้สำหรับผู้ใช้ Power BI ที่ไม่มีสิทธิ์ในการแก้ไขรายงานหรือชุดข้อมูล และผู้ที่ทำงานในเวอร์ชันออนไลน์ของ Power BI (บริการของ Power BI) เท่านั้น ถ้าคุณเป็น *ผู้ออกแบบ*รายงาน หรือ *ผู้ดูแลระบบ* หรือ *เจ้าของข้อมูล* บทความนี้อาจไม่มีรายละเอียดทั้งหมดที่คุณต้องการ แต่โปรดอ่าน [เรียงลำดับตามคอลัมน์ใน Power BI Desktop](../create-reports/desktop-sort-by-column.md)**

ในบริการของ Power BI คุณสามารถเปลี่ยนลักษณะของวิชวล โดยเรียงลำดับตามเขตข้อมูลที่แตกต่างกันได้ โดยการเปลี่ยนวิธีการเรียงลำดับวิชวล คุณสามารถไฮไลท์ข้อมูลที่คุณต้องการถ่ายทอดไป ไม่ว่าคุณจะใช้ข้อมูลเชิงตัวเลข (เช่น ตัวเลขยอดขาย) หรือข้อมูลแบบข้อความ (เช่น ชื่อรัฐ) คุณสามารถเรียงลำดับการแสดงผลข้อมูลด้วยภาพตามที่คุณต้องการได้ Power BI มีความยืดหยุ่นมากมายสำหรับการรียงลำดับ และเมนูด่วนให้คุณใช้ 

ไม่สามารถเรียงลำดับการแสดงผลด้วยภาพบนแดชบอร์ดได้ แต่ในรายงาน Power BI คุณสามารถเรียงลำดับการแสดงภาพส่วนใหญ่ได้หนึ่งและบางครั้งสองเขตข้อมูลในแต่ละครั้ง สำหรับการแสดงผลด้วยภาพบางชนิดการเรียงลำดับไม่สามารถใช้งานได้เลย: แผนผังต้นไม้, เกจ, แผนที่ ฯลฯ 

## <a name="get-started"></a>เริ่มใช้งาน

เมื่อต้องการเริ่มต้นใช้งาน ให้เปิดรายงานใดก็ตามที่ได้แชร์กับคุณ เลือกวิชวล (ที่สามารถเรียงลำดับได้) และเลือก **การดำเนินการเพิ่มเติม** (...)  มีตัวเลือกสำหรับการเรียงลำดับสามตัวเลือก: **เรียงลำดับจากมากไปหาน้อย** **เรียงลำดับจากน้อยไปหามาก** และ **เรียงลำดับตาม** 
    

![แผนภูมิแท่ง alpha ที่เรียงลำดับตามแกน X](media/end-user-change-sort/power-bi-more-actions.png)

### <a name="sort-alphabetically-or-numerically"></a>เรียงลำดับตามตัวอักษรหรือตามตัวเลข

คุณสามารถเรียงลำดับวิชวลตามตัวอักษรโดยชื่อข้อความของหมวดหมู่ในวิชวล หรือโดยค่าตัวเลขของแต่ละหมวดหมู่ได้ ตัวอย่างเช่น แผนภูมินี้จะเรียงตาม **ชื่อ** ร้านค้าของหมวดหมู่บนแกน x โดยเรียงลำดับตัวอักษร

![แผนภูมิแท่ง alpha ที่เรียงลำดับตามแกน X](media/end-user-change-sort/powerbi-sort-category.png)

เป็นเรื่องง่ายเมื่อต้องเปลี่ยนการเรียงลำดับจากประเภท (ชื่อร้าน) เป็นค่า(ยอดขายสำหรับแต่ละตารางฟุต) แทน เลือก **การดำเนินการเพิ่มเติม** (...) และเลือก **เรียงลำดับตาม** เลือกค่าเชิงตัวเลขที่ใช้ในวิชวล  ในตัวอย่างนี้ เราได้เลือก **ยอดขายต่อตารางฟุต (Sales Per Sq Ft)**

![ภาพหน้าจอที่แสดงการเลือกเรียงลำดับตาม แล้วแสดงค่า](media/end-user-change-sort/power-bi-sort-value.png)

ถ้าจำเป็น ให้เปลี่ยนลำดับการจัดเรียงระหว่างจากน้อยไปหามากและจากมากไปหาน้อย  เลือก**การดำเนินการเพิ่มเติม** (...) อีกครั้ง และเลือก**เรียงลำดับจากมากไปน้อย** หรือ **เรียงลำดับจากน้อยไปมาก** เขตข้อมูลที่ใช้ในการเรียงลำดับจะเป็นตัวหนาและมีแถบสีเหลือง

   ![วิดีโอแสดงการเลือกเรียงลำดับตามและจากน้อยไปหามาก มากไปหาน้อย](media/end-user-change-sort/sort.gif)

> [!NOTE]
> ภาพไม่สามารถเรียงลำดับได้ทั้งหมด ตัวอย่างเช่น ไม่สามารถจัดเรียงวิชวลต่อไปนี้ แผนภาพต้นไม้ แผนที่ แผนที่กรอกข้อมูล แผนภูมิกระจาย หน้าปัด บัตร น้ำตก

## <a name="sorting-by-multiple-columns"></a>การเรียงลำดับตามหลายคอลัมน์
ข้อมูลในตารางนี้จะเรียงลำดับตาม **จำนวนลูกค้า**  เรารู้สิ่งนี้เพราะลูกศรเล็กๆ ใต้คำว่า *หมายเลข* ลูกศรชี้ลงซึ่งหมายความว่าคอลัมน์จะถูกเรียงลำดับ *จากมากไปหาน้อย*

![สกรีนช็อตแสดงคอลัมน์แรกที่ใช้สำหรับการเรียงลำดับ](media/end-user-change-sort/power-bi-sort-first.png)


หากต้องการเพิ่มคอลัมน์เพิ่มเติมลงในลำดับการจัดเรียงให้ Shift + คลิกส่วนหัวของคอลัมน์ที่คุณต้องการเพิ่มถัดจากลำดับการจัดเรียง ตัวอย่างเช่นถ้าคุณคลิก **จำนวนลูกค้า** จากนั้น Shift + คลิก **รายได้รวม**ตารางจะถูกเรียงลำดับจากลูกค้าก่อนแล้วตามด้วยรายได้ เส้นขอบสีแดงแสดงพื้นที่ที่เปลี่ยนลำดับการจัดเรียง

![สกรีนช็อตแสดงคอลัมน์ที่สองที่ใช้สำหรับการเรียงลำดับ](media/end-user-change-sort/power-bi-sort-second.png)

ถ้าคุณ Shift + คลิกที่ครั้งที่สองในคอลัมน์เดียวกัน การดำเนินการนี้จะเป็นการเปลี่ยนทิศทางการเรียงลำดับสำหรับคอลัมน์นั้น นอกจากนี้ ถ้าคุณกด Shift + คลิกที่คอลัมน์ที่คุณได้เพิ่มไปยังลำดับการจัดเรียงก่อนหน้านี้ จะย้ายคอลัมน์นั้นไปยังด้านหลังของลำดับการจัดเรียง


## <a name="saving-changes-you-make-to-sort-order"></a>บันทึกการเปลี่ยนแปลงที่คุณทำกับการเรียงลำดับ
รายงาน Power BI จะคงตัวกรอง ตัวแบ่งส่วนข้อมูล การเรียงลำดับ และการเปลี่ยนแปลงอื่น ๆ ในมุมมองที่คุณทำไว้ -- แม้คุณจะทำงานอยู่ใน [มุมมองการอ่าน](end-user-reading-view.md) ดังนั้นถ้าคุณออกจากรายงาน และกลับมาในภายหลัง การเปลี่ยนแปลงการเรียงลำดับของคุณก็ยังถูกบันทึกไว้  ถ้าคุณต้องการย้อนกลับการเปลี่ยนแปลงของคุณ ให้กลับไปยังการตั้งค่าของ *ผู้ออกแบบ* รายงาน และเลือก **รีเซ็ตเป็นค่าเริ่มต้น** จากแถบเมนูด้านบน 

![เรียงลำดับแบบคงอยู่](media/end-user-change-sort/power-bi-reset.png)

อย่างไรก็ตาม ถ้าปุ่ม**รีเซ็ตเป็นค่าเริ่มต้น**เป็นสีเทา แสดงว่า*ผู้ออกแบบ*รายงานได้ปิดใช้งานความสามารถในการบันทึก (คงอยู่) การเปลี่ยนแปลงของคุณ

<a name="other"></a>
## <a name="considerations-and-troubleshooting"></a>ข้อควรพิจารณาและการแก้ไขปัญหา

### <a name="sorting-using-other-criteria"></a>เรียงลำดับโดยใช้เกณฑ์อื่น
บางครั้ง คุณต้องการเรียงลำดับวิชวลของคุณโดยใช้เขตข้อมูลที่แตกต่างกัน (ที่ไม่รวมอยู่ในวิชวล) หรือเกณฑ์อื่น ๆ  ตัวอย่างเช่น คุณอาจต้องการเรียงลำดับตามเดือนตามลำดับต่อเนื่องกัน
 (และไม่ได้อยู่ในลำดับตัวอักษร) หรือคุณอาจต้องการเรียงลำดับตามตัวเลขทั้งหมด แทนที่เรียงด้วยตัวเลข (ตัวอย่าง 0, 1, 9, 20 และไม่ 0, 1, 20, 9)  

เฉพาะผู้ที่ออกแบบรายงานเท่านั้นที่สามารถทำการเปลี่ยนแปลงเหล่านี้ให้คุณได้ คุณสามารถค้นหาข้อมูลการติดต่อสำหรับ*ผู้ออกแบบ*ได้โดยการเลือกชื่อรายงานจากแถบส่วนหัว

![เมนูดรอปดาวน์ที่แสดงข้อมูลการติดต่อ](media/end-user-change-sort/power-bi-contact.png)

ถ้าคุณเป็น*ผู้ออกแบบ* และมีสิทธิ์ในการแก้ไขเนื้อหา ให้อ่าน [เรียงลำดับตามคอลัมน์ใน Power BI Desktop](../create-reports/desktop-sort-by-column.md) เพื่อเรียนรู้วิธีการอัปเดตชุดข้อมูลและเปิดใช้งานการเรียงลำดับชนิดนี้

## <a name="next-steps"></a>ขั้นตอนถัดไป
อ่านเพิ่มเติมเกี่ยวกับ[การแสดงภาพในรายงาน Power BI](end-user-visualizations.md)

[Power BI แนวคิดพื้นฐาน](end-user-basic-concepts.md)
