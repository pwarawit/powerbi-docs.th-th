---
title: ชนิดของสิทธิการใช้งานสำหรับผู้บริโภค Power BI
description: เรียนรู้เกี่ยวกับสิทธิการใช้งานชนิดต่างๆ และวิธีการพิจารณาว่าคุณมีสิทธิการใช้งานประเภทใด
author: mihart
ms.reviewer: lukasz
ms.service: powerbi
ms.subservice: powerbi-consumer
ms.topic: how-to
ms.date: 05/20/2020
ms.author: mihart
ms.custom: licensing support
LocalizationGroup: consumers
ms.openlocfilehash: f88040120bc21225d6637d12e992f774ba71761d
ms.sourcegitcommit: 9c72ec6b2d6d4574c86e976a65c076764473482d
ms.translationtype: HT
ms.contentlocale: th-TH
ms.lasthandoff: 06/02/2020
ms.locfileid: "84160306"
---
# <a name="licenses-and-subscriptions-for-consumers"></a>สิทธิ์การใช้งานและการสมัครใช้งานสำหรับ *ผู้บริโภค*

[!INCLUDE[consumer-appliesto-ynnn](../includes/consumer-appliesto-ynnn.md)]

ในฐานะ[*ผู้บริโภค*](end-user-consumer.md) คุณใช้บริการ Power BI เพื่อสำรวจรายงานและแดชบอร์ดเพื่อใช้ข้อมูลช่วยตัดสินใจทางธุรกิจ หากคุณใช้ Power BI มาระยะหนึ่งแล้ว หรือกำลังคุยกับเพื่อนร่วมงานของคุณที่เป็น *ผู้ออกแบบ*  คุณอาจพบว่ามีคุณลักษณะบางอย่างที่ใช้งานได้เฉพาะเมื่อคุณมีสิทธิ์การใช้งาน การสมัครใช้งาน หรือการอนุญาตใช้งานบางประเภทเท่านั้น 

ความสามารถในบริการของ Power BI ที่คุณสามารถใช้งานได้จะขึ้นอยู่กับสามสิ่งต่อไปนี้:
-    ประเภทของสิทธิการใช้งานและการสมัครสมาชิกที่คุณกำลังใช้
-    สถานที่เก็บเนื้อหา
-    บทบาทและสิทธิ์ที่คุณได้รับมอบหมาย


![รูปภาพของผู้ใช้ pro](media/end-user-license/power-bi-questions-small.png)

ในบทความนี้ เราจะอธิบายความสามารถของสิทธิการใช้งานแต่ละประเภทและ *สถานที่เก็บเนื้อหา* สามารถส่งผลต่อ*สิ่งที่คุณสามารถทำได้*ได้อย่างไร และคุณยังจะได้เรียนรู้วิธีการค้นหาสิทธิการใช้งานและการสมัครใช้งานของคุณ รวมถึงคิดว่าคุณจัดเก็บเนื้อหาของคุณไว้ที่ไหน คุณสามารถดูข้อมูลเพิ่มเติมเกี่ยวกับบทบาทและสิทธิ์ได้ที่ [บทบาทของพื้นที่ทำงาน](end-user-workspaces.md)

## <a name="licenses"></a>สิทธิ์การใช้งาน

ผู้ใช้บริการของ Power BI แต่ละรายมีสิทธิ์การใช้งานแบบ*ฟรี*หรือสิทธิ์การใช้งาน *Pro* หากคุณเป็น *ผู้บริโภค* ของ Power BI คุณอาจกำลังใช้สิทธิ์การใช้งานที่จัดการโดยผู้ดูแลระบบผู้เช่า Power BI ของคุณ 

ซึ่งคุณสามารถมีสิทธิการใช้งานมากกว่าหนึ่งสิทธิในเวลาเดียวกัน  บริการจะมอบประสบการณ์การใช้งานตามสิทธิ์การใช้งานที่ดีที่สุดที่คุณมีคุณในปัจจุบันเสมอ 

## <a name="power-bi-premium-capacity"></a>ความจุ Power BI Premium

Premium คือการสมัครใช้งานเชิงองค์กรที่ใช้วิธีอื่นในการจัดเก็บเนื้อหา -- ในความจุเฉพาะ เมื่อใช้ Premium ทุกคนที่มีสิทธิ์ ไม่ว่าพวกเขาจะอยู่ภายในหรือภายนอกองค์กรของคุณ สามารถดูเนื้อหา Power BI ของคุณได้โดยไม่ต้องซื้อสิทธิ์การใช้งาน Power BI Pro เป็นรายบุคคล 

ความเป็นพรีเมียมช่วยให้ผู้ใช้แบบ Pro สามารถกระจายเนื้อหาได้อย่างกว้างขวางโดยผู้รับไม่ต้องมีใบอนุญาต Pro ในการดูเนื้อหา แต่ผู้สร้างเนื้อหายังคงต้องมีสิทธิการใช้งานแบบ Pro ผู้สร้างจะเชื่อมต่อกับแหล่งข้อมูล ข้อมูลแบบจำลอง และสร้างรายงานและแดชบอร์ดที่รวมเป็นแอปพื้นที่ทำงาน ผู้ใช้ที่ไม่มีสิทธิ์การใช้งานแบบ Pro ยังคงสามารถเข้าถึงพื้นที่ทำงานที่อยู่ในความจุ Power BI Premium ได้ ตราบใดที่พวกเขาได้รับมอบบทบาท [ ในพื้นที่ทำงานนั้น ](end-user-workspaces.md)

ภายในพื้นที่ทำงานดังกล่าว ผู้ออกแบบจะมอบหมายบทบาทต่าง ๆ เช่น **ผู้ชม** **ผู้สนับสนุน** **สมาชิก** และ**ผู้ดูแลระบบ**เพื่อกำหนดขอบเขตที่เพื่อนร่วมงานผู้นั้นสามารถโต้ตอบกับเนื้อหาได้ สำหรับข้อมูลเพิ่มเติม โปรดอ่านที่[สิทธิ์และบทบาทของพื้นที่ทำงาน](end-user-workspaces.md) 

สำหรับข้อมูลเพิ่มเติมเกี่ยวกับความจุแบบพรีเมียม โปรดดูที่ [Microsoft Power BI Premium คืออะไร](../admin/service-premium-what-is.md)


## <a name="find-out-which-licenses-you-have"></a>เพื่อดูว่าคุณมีสิทธิการใช้งานใดบ้าง

โปรดเยี่ยมชมหน้า [บัญชี Microsoft **ของฉัน**](https://portal.office.com/account) เพื่อดูว่ามีการมอบหมายสิทธิ์การใช้งานใดให้แก่คุณบ้าง  เลือกแท็บ**การสมัครใช้งาน**


Pradtanna ผู้ใช้รายแรกนี้มี Office 365 E5 ซึ่งรวมถึงสิทธิใช้งาน Power BI Pro

![แท็บการสมัครใช้งานพอร์ทัล Office](media/end-user-license/power-bi-license-office.png)

Zalan ผู้ใช้รายที่สองนี้มีสิทธิการใช้งาน Power BI ฟรี 

![แท็บการสมัครใช้งานพอร์ทัล Office](media/end-user-license/power-bi-license-free.png)

## <a name="find-out-if-you-have-access-to-premium-capacity"></a>เพื่อดูว่าคุณมีสิทธิ์เข้าถึงความจุแบบพรีเมียมหรือไม่

จากนั้นให้ตรวจสอบเพื่อดูว่าคุณเป็นส่วนหนึ่งขององค์กรที่มีความจุแบบพรีเมียมหรือไม่ ไม่ว่าจะเป็นผู้ใช้แบบ Pro หรือแบบฟรีก็สามารถเป็นบุคลกรขององค์กรที่มีสิทธิการใช้งานแบบพรีเมียมได้  โปรดตรวจสอบผู้ใช้รายที่สองของเรา Zalan  

เราสามารถตรวจสอบว่าองค์กรของ Zalan มีความจุแบบพรีเมียมหรือไม่ได้โดยการดูจำนวนที่เก็บข้อมูลที่พร้อมใช้งาน 

- ในบริการ Power BI ให้เลือก **พื้นที่ทำงานของฉัน** จากนั้นเลือกไอคอนฟันเฟืองจากมุมขวาบน เลือก**จัดการที่เก็บข้อมูลส่วนตัว**

    ![เมนูการตั้งค่า Cog แสดงขึ้นมา](media/end-user-license/power-bi-license-personal.png)

    ถ้าคุณเห็นว่ามีมากกว่า 10 GB แสดงว่าคุณเป็นสมาชิกของบัญชีองค์กรที่มีสิทธิ์การสมัครใช้งานความจุแบบพรีเมียม รูปด้านล่างแสดงให้เห็นว่าองค์กรของ Zalan มีพื้นที่เก็บข้อมูลสูงสุดที่ 100 GB  

    ![การจัดการพื้นที่เก็บข้อมูลที่แสดงให้เห็นว่ามีพื้นที่ 100 GB](media/end-user-license/power-bi-free-capacity.png)

โปรดสังเกตว่าผู้ใช้ Pro ได้แชร์พื้นที่ทำงานกับ Zalan แล้ว ไอคอนรูปเพชรเป็นการแสดงให้เห็นว่าพื้นที่ทำงานนี้จัดเก็บไว้ในความจุแบบพรีเมียม 

## <a name="identify-content-hosted-in-premium-capacity"></a>ค้นหาเนื้อหาที่โฮสต์อยู่ในความจุแบบพรีเมียม

อีกวิธีหนึ่งในการดูว่าองค์กรของคุณมีความจุแบบพรีเมียมหรือไม่ คือการค้นหาแอปและพื้นที่ทำงานของแอปที่มีไอคอนรูปเพชร ไอคอนรูปเพชรเป็นการแสดงให้เห็นว่าพื้นที่ทำงานนั้นจัดเก็บไว้ในความจุแบบพรีเมียม 

ดังรูปด้านล่างนี้ แอปสามแอปนี้จัดเก็บไว้ในความจุแบบพรีเมียม

![หน้าจอแอป](media/end-user-license/power-bi-premium.png)

    
ในฐานะที่เป็นผู้ใช้ที่มีสิทธิ์การใช้งานฟรี ตราบใดที่ *นักออกแบบ* วางพื้นที่ทำงานในความจุเฉพาะของแบบพรีเมียม คุณจะยังสามารถดูเนื้อหาที่แชร์ไว้ ทำงานร่วมกับเพื่อนร่วมงาน ทำงานกับแอป แดชบอร์ด และรายงาน และอื่นๆ อีกมากมาย **ในพื้นที่ทำงานนั้น** ได้ ขอบเขตของสิทธิ์ของคุณจะขึ้นอยู่กับการตั้งค่าโดยผู้ดูแลระบบ Power BI และผู้ออกแบบเนื้อหาของคุณ 

   

## <a name="putting-it-all-together"></a>ภาพรวมทั้งหมด

เมื่อองค์กรสมัครใช้งานความจุแบบพรีเมียมไว้ ผู้ดูแลระบบจะกำหนดสิทธิการใช้งานปบบ Pro ให้กับพนักงานที่ทำงาน สร้าง และแชร์เนื้อหาด้วยความจุแบบพรีเมียม ผู้ใช้ Pro สร้าง[พื้นที่ทำงาน](end-user-workspaces.md)และเพิ่มเนื้อหา (แดชบอร์ดรายงานแอป) ไปยังพื้นที่ทำงานเหล่านั้น เพื่อให้ผู้ใช้ฟรีสามารถทำงานร่วมกันในพื้นที่ทำงานเหล่านั้นได้ ผู้ดูแลระบบหรือผู้ใช้งานแบบ Pro จะกำหนดพื้นที่ทำงานไว้ใน*ความจุเฉพาะ*    
<br>

|ประเภทสิทธิการใช้งาน  |ความจุที่ใช้ร่วมกัน  |ความจุเฉพาะ  |
|---------|---------|---------|
|**แบบฟรี**     |  สำหรับการใช้เป็น sandbox ส่วนบุคคลที่คุณสร้างเนื้อหาสำหรับตัวคุณเองและโต้ตอบกับเนื้อหานั้น การลองใช้บริการของ Power BI เป็นวิธีการที่ดีเยี่ยม คุณไม่สามารถใช้เนื้อหาจากบุคคลอื่นหรือแชร์เนื้อหาของคุณกับผู้อื่นได้ <sup>1</sup>     |   โต้ตอบกับเนื้อหาที่มอบหมายให้ในความจุเฉพาะและใช้งานร่วมกันกับคุณ ผู้ใช้ทั้งแบบฟรีและปบบ Pro สามารถทำงานร่วมกันได้โดยไม่จำเป็นต้องให้ผู้ใช้แบบฟรีใช้งานบัญชี Pro      |
|**แบบ Pro**     |  ช่วยให้สามารถทำงานร่วมกับผู้ใช้ Pro รายอื่น ๆ ได้โดยการสร้างและแชร์เนื้อหา        |  ช่วยให้สามารถทำงานร่วมกับผู้ใช้แบบฟรีและแบบ Pro ได้โดยการสร้างและแชร์เนื้อหา       |


<sup>1</sup> อ่านข้อมูลเพิ่มเติมที่[ข้อควรพิจารณาและการแก้ไขปัญหา](#considerations-and-troubleshooting) 

ในไดอะแกรมด้านล่าง ด้านซ้ายจะแสดงผู้ใช้ Pro ที่สร้างและแชร์เนื้อหาในพื้นที่ทำงานแอป 

- **พื้นที่ทำงาน A**ขององค์กรที่ไม่มีความจุแบบพรีเมียม 

- **พื้นที่ทำงาน B** ขององค์กรที่มีการสมัครใช้งานแบบพรีเมียม และมีการบันทึกพื้นที่ทำงานไว้ในความจุเฉพาะ พื้นที่ทำงานนี้มีไอคอนรูปเพชร  

    ![รูปภาพของพื้นที่ทำงานทั้งสามพื้นที่](media/end-user-license/power-bi-dedicated.jpg)

*ผู้ออกแบบ* Power BI Pro สามารถแชร์และทำงานร่วมกับผู้ใช้แบบ Pro รายอื่นๆ ในพื้นที่ทำงานใดก็ได้ แต่วิธีเดียวที่ผู้ใช้ Power BI Pro สามารถแชร์และทำงานร่วมกันกับผู้ใช้แบบฟรีได้คือการใช้พื้นที่ทำงาน B ซึ่งอยู่ในความจุเฉพาะของแบบพรีเมียม  ภายในพื้นที่ทำงาน นักออกแบบจะกำหนดบทบาทให้ผู้ร่วมงานดังนี้: บทบาทของคุณกำหนดว่าการดำเนินการใดบ้างที่คุณสามารถใช้ได้ภายในพื้นที่ทำงาน *ผู้บริโภค* Power BI มักได้รับมอบหมายบทบาท*ผู้ชม* หากต้องการเรียนรู้เพิ่มเติมเกี่ยวกับบทบาท โปรดดู[พื้นที่ทำงานสำหรับผู้บริโภค Power BI](end-user-workspaces.md)




## <a name="considerations-and-troubleshooting"></a>ข้อควรพิจารณาและการแก้ไขปัญหา
- ซึ่งคุณอาจมีสิทธิการใช้งาน Power BI มากกว่าหนึ่งสิทธิ บริการของ Power BI จะมอบประสบการณ์การใช้งานตามสิทธิการใช้งานที่ดีที่สุดที่คุณมีคุณในปัจจุบันเสมอ เช่น ถ้าคุณมีสิทธิ์การใช้งานทั้งในแบบ Pro และแบบฟรี บริการของ Power BI จะใช้สิทธิการใช้งานแบบ Pro

- ถ้าคุณต้องการแชร์และสร้างเนื้อหา (แดชบอร์ด รายงาน แอป) คุณอาจไม่ใช่*ผู้บริโภค Power BI* คุณควรเป็น*ผู้ออกแบบ* ตรวจสอบให้แน่ใจว่าคุณมีสิทธิ์ผู้ใช้งานแบบ Pro คุณสามารถลงทะเบียน Power BI Pro รุ่นทดลองใช้งานฟรี 60 วันได้โดยการเลือกกล่องโต้ตอบการอัปเกรดที่ปรากฏในบริการของ Power BI เมื่อใดก็ตามที่คุณทดลองเข้าใช้คุณลักษณะ Pro

    ![กล่องโต้ตอบที่มีลิงก์แบบ Pro รุ่นทดลองใช้](media/end-user-license/power-bi-trial.png)

  เมื่อการทดลองใช้ 60 วันหมดอายุ สิทธิการใช้งานของคุณจะเปลี่ยนกลับเป็นสิทธิ์การใช้งาน Power BI แบบฟรี หลังจากเกิดกรณีนี้ คุณจะไม่สามารถเข้าถึงคุณลักษณะที่จำเป็นต้องมีสิทธิ์การใช้งาน Power BI Pro ได้ หากคุณต้องการใช้สิทธิ์การใช้งานแบบ Pro ต่อ โปรดติดต่อผู้ดูแลระบบ หรือฝ่ายความช่วยเหลือด้าน IT ของคุณเพื่อการซื้อสิทธิ์การใช้งาน Power BI Pro ถ้าคุณไม่มีผู้ดูแลระบบ หรือฝ่ายความช่วยเหลือด้าน IT โปรดเยี่ยมชม [หน้าแสดงรายการราคาของ Power BI](https://powerbi.microsoft.com/pricing/)     


- ถ้าคุณลงทะเบียนสำหรับสิทธิ์การใช้งานฟรีด้วยตัวคุณเองโดยการเลือกปุ่มประเภท *ลองใช้ฟรี* สิทธิ์นั้นจะไม่มีวันหมดอายุ ดังนั้น ถ้าคุณอัปเกรดเป็น Pro รุ่นทดลองใช้ หรือองค์กรของคุณให้สิทธิ์การใช้งานแบบ Pro แก่คุณ แล้วช่วงทดลองใช้สิ้นสุดลง หรือองค์กรของคุณถอดสิทธิ์การใช้งานแบบ Pro ของคุณออก คุณจะยังคงกลับไปใช้สิทธิ์การใช้งานฟรีได้ - เว้นเสียแต่ว่าคุณจะยกเลิกสิทธิ์การใช้งาน 

- <sup>1</sup> สิทธิการใช้งานผู้ใช้ Power BI แบบฟรีเหมาะสำหรับผู้ที่ต้องการดูหรือใช้สำหรับการวิเคราะห์ข้อมูลส่วนบุคคลและการแสดงภาพโดยใช้ **พื้นที่ทำงานของฉัน** ผู้ใช้ฟรีแบบสแตนด์อโลนไม่ต้องใช้ Power BI เพื่อทำงานร่วมกับเพื่อนร่วมงาน ผู้ใช้ฟรีแบบสแตนด์อโลนไม่สามารถดูเนื้อหาที่แชร์โดยผู้อื่น หรือแชร์เนื้อหาของตนเองกับผู้ใช้ Power BI รายอื่นได้ 

    ![รูปภาพของผู้ใช้แบบสแตนด์อโลน](media/end-user-license/power-bi-free-license.jpg)


## <a name="next-steps"></a>ขั้นตอนถัดไป
- [ฉันเป็น*ผู้บริโภค*ของ Power BI หรือไม่](end-user-consumer.md)    
- [เรียนรู้เพิ่มเติมเรื่องพื้นที่ทำงาน](end-user-workspaces.md)    
- [ดูคุณลักษณะของ Power BI สำหรับผู้บริโภคตามประเภทสิทธิการใช้งาน](end-user-features.md)
