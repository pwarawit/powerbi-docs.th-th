---
title: ชนิดของสิทธิการใช้งานสำหรับผู้บริโภค Power BI
description: เรียนรู้เกี่ยวกับสิทธิการใช้งานชนิดต่างๆ และวิธีการพิจารณาว่าคุณมีสิทธิการใช้งานประเภทใด
author: mihart
ms.reviewer: ''
ms.custom: ''
ms.service: powerbi
ms.subservice: powerbi-consumer
ms.topic: how-to
ms.date: 02/18/2020
ms.author: mihart
LocalizationGroup: consumers
ms.openlocfilehash: abb6450c1c731df562c747e6b352b914879a43b3
ms.sourcegitcommit: f9909731ff5b6b69cdc58e9abf2025b7dee0e536
ms.translationtype: HT
ms.contentlocale: th-TH
ms.lasthandoff: 02/20/2020
ms.locfileid: "77497666"
---
# <a name="types-of-power-bi-licenses"></a>ประเภทของสิทธิการใช้งาน Power BI
ในฐานะ *ผู้บริโภค* คุณใช้บริการ Power BI เพื่อสำรวจรายงานและแดชบอร์ดเพื่อตัดสินใจทางธุรกิจ หากคุณใช้ Power BI มาระยะหนึ่งแล้ว หรือกำลังคุยกับเพื่อนร่วมงานที่เป็น *ผู้ออกแบบ* ของคุณ คุณอาจพบว่ามีคุณลักษณะบางอย่างที่ใช้งานได้หากคุณมีสิทธิการใช้งานบางประเภทเท่านั้น 

บทความนี้อธิบายความแตกต่างระหว่างชนิดของสิทธิการใช้งาน: ฟรี, Pro, ฟรีที่มีความจุระดับพรีเมี่ยม และ Pro ที่มีความจุระดับพรีเมี่ยม นอกจากนี้คุณยังจะได้เรียนรู้วิธีการพิจารณาสิทธิการใช้งานที่คุณใช้  

เราจะเริ่มต้นด้วยการดูสิทธิการใช้งานสองประเภท - สิทธิการใช้งานผู้ใช้และสิทธิการใช้งานองค์กร 

## <a name="user-licenses"></a>สิทธิการใช้งานผู้ใช้
สิทธิการใช้งานชนิดแรกคือสิทธิการใช้งาน **ผู้ใช้** ผู้ใช้ Power BI แต่ละรายมีสิทธิการใช้งานฟรีหรือสิทธิการใช้งาน Pro คุณลักษณะบางอย่างจะจำกัดเฉพาะผู้ใช้ที่มีสิทธิการใช้งาน Pro  

- สิทธิการใช้งาน Power BI Pro ช่วยให้ผู้ใช้สามารถเข้าร่วมกับผู้ใช้ Pro รายอื่นๆ ได้โดยการสร้างและแชร์เนื้อหา เฉพาะผู้ใช้ที่มีสิทธิการใช้งาน Pro เท่านั้นที่สามารถเผยแพร่รายงาน สมัครรับข้อมูลแดชบอร์ดและรายงาน และทำงานร่วมกับเพื่อนร่วมงานในพื้นที่ทำงาน โดยทั่วไปแล้วสิทธิการใช้งานแบบ Pro จะใช้โดย *ผู้ออกแบบ*รายงาน นักพัฒนา นักวิเคราะห์ และผู้ดูแลระบบ


- สิทธิการใช้งาน Power BI แบบฟรี ยังคงมีประสิทธิภาพสำหรับผู้ใช้ที่เริ่มต้นใช้งาน Power BI หรือผู้ใช้ที่สร้างเนื้อหาด้วยตนเอง สิทธิการใช้งานผู้ใช้แบบฟรีเหมาะสำหรับคนที่ใช้ตัวอย่างของ Microsoft เพื่อเรียนรู้ Power BI ผู้ใช้ที่มีสิทธิการใช้งานแบบฟรีไม่สามารถดูเนื้อหาที่แชร์โดยผู้อื่นหรือแชร์เนื้อหาของตนเองกับผู้ใช้ Power BI อื่นได้  

จนถึงตอนนี้คุณเข้าใจชัดเจนดีไหม  เอาล่ะ มาเพิ่มอีกเลเยอร์ **ความจุพรีเมียม** กันเถอะ

## <a name="what-does-power-bi-premium-do-how-does-it-work"></a>Power BI Premium ทำอะไรได้บ้าง มันทำงานอย่างไร?
ความจุพรีเมียมคือสิทธิการใช้งาน **องค์กร** คิดว่าเป็นการเพิ่มเลเยอร์ของคุณลักษณะและฟังก์ชันการทำงานด้านบนของสิทธิใช้งาน Power BI สำหรับ **ผู้ใช้** ในองค์กร หนึ่งในสิทธิประโยชน์มากมายสำหรับ *ผู้บริโภค* คือประสบการณ์สำหรับสมาชิกขององค์กร ที่มีสิทธิการใช้งานผู้ใช้แบบ *ฟรี* จะกลายเป็นคุณลักษณะที่หลากหลายมากขึ้น ถ้าบริษัทของคุณมีสิทธิการใช้งานความจุพรีเมียม จากนั้นผู้ใช้ Pro สามารถแชร์เนื้อหากับสมาชิกทุกคนในองค์กรโดยไม่ต้องให้ผู้ใช้ที่ดูเนื้อหามีสิทธิใช้งาน Power BI Pro   

เมื่อองค์กรซื้อสิทธิการใช้งานความจุพรีเมียม ผู้ดูแลระบบจะกำหนดสิทธิการใช้งาน Pro ให้กับพนักงานที่จะสร้างและแชร์เนื้อหา และผู้ดูแลระบบกำหนดสิทธิการใช้งานฟรีให้กับทุกคนที่จะใช้เนื้อหานั้น  

คุณต้องการรายละเอียดเพิ่มเติมเกี่ยวกับ Premium หรือไม่? ลองอ่านต่อไป มิฉะนั้นให้ข้ามไป [ค้นหาว่าคุณมีสิทธิการใช้งานใดบ้าง](#find-out-which-license-you-have) ด้านล่างนี้

เมื่อองค์กรซื้อสิทธิการใช้งานความจุพรีเมียม พวกเขาจะได้รับความจุในบริการ Power BI ที่จัดสรรให้โดยเฉพาะ ไม่มีการแชร์ ความจุได้รับการสนับสนุนโดยฮาร์ดแวร์ที่จัดการโดย Microsoft แต่เพียงผู้เดียว องค์กรต่าง ๆ สามารถเลือกที่จะนำความจุของตนไปใช้ได้อย่างกว้างขวาง หรือจัดสรรให้กับพื้นที่ทำงานที่กำหนด โดยยึดตามจำนวนผู้ใช้ ความต้องการของปริมาณงาน หรือปัจจัยอื่น ๆ และปรับขนาดขึ้นหรือลง ตามการเปลี่ยนแปลงข้อกำหนด

Power BI Premium มีความจุเฉพาะเพื่อให้มีประสิทธิภาพการทำงานที่สอดคล้องกันมากขึ้นและสนับสนุนปริมาณข้อมูลขนาดใหญ่ใน Power BI 


## <a name="find-out-which-license-you-have"></a>ค้นหาว่าคุณมีสิทธิการใช้งานใดบ้าง
มีหลายวิธีในการค้นหาข้อมูลสิทธิการใช้งาน Power BI ของคุณ 

ก่อนอื่นให้พิจารณาว่าสิทธิการใช้งาน **ผู้ใช้** แบบใด

- Microsoft Office บางเวอร์ชันมีสิทธิการใช้งาน Power BI Pro  เมื่อต้องการดูว่า Office เวอร์ชันของคุณมี Power BI หรือไม่ ให้เยี่ยมชม [พอร์ทัล Office](https://portal.office.com/account) และเลือก**การสมัครใช้งาน**

    Pradtanna ผู้ใช้รายแรกนี้มี Office 365 E5 ซึ่งรวมถึงสิทธิใช้งาน Power BI Pro

    ![แท็บการสมัครใช้งานพอร์ทัล Office](media/end-user-license/power-bi-license-office.png)

    Zalan ผู้ใช้รายที่สองนี้มีสิทธิการใช้งาน Power BI ฟรี 

    ![แท็บการสมัครใช้งานพอร์ทัล Office](media/end-user-license/power-bi-license-free.png)

ถัดไป ตรวจสอบเพื่อดูว่าบัญชีของคุณมีสิทธิการใช้งานความจุแบบพรีเมียมหรือไม่ ผู้ใช้รายใดรายหนึ่งข้างต้น Pro หรือฟรี อาจเป็นคนขององค์กรที่มีสิทธิการใช้งานแบบพรีเมียม  โปรดตรวจสอบผู้ใช้รายที่สองของเรา Zalan  

- ในบริการ Power BI ให้เลือก **พื้นที่ทำงานของฉัน** จากนั้นเลือกไอคอนฟันเฟืองจากมุมขวาบน เลือก**จัดการที่เก็บข้อมูลส่วนตัว**

    ![เมนูการตั้งค่า Cog แสดงขึ้นมา](media/end-user-license/power-bi-license-personal.png)

    สิทธิการใช้งาน**ผู้ใช้** Pro หรือฟรีมอบพื้นที่เก็บข้อมูลขนาด 10 GB ในระบบคลาวด์ที่สามารถใช้สำหรับโฮสต์รายงาน Power BI หรือเวิร์กบุ๊ก Excel ได้ ถ้าคุณเห็นมากกว่า 10 GB แสดงว่าคุณเป็นสมาชิกของบัญชีองค์กรด้วยสิทธิการใช้งานความจุแบบพรีเมียม

    โปรดจำไว้ว่าบนหน้าพอร์ทัล Office การสมัครสมาชิกผู้ใช้ของ Zalan คือเป็นสำหรับ Power BI (ฟรี) แต่เนื่องจากองค์กรของเขาได้ซื้อสิทธิการใช้งานความจุแบบพรีเมียม ในบริการ Power BI แล้ว Zalan จึงเป็น **ผู้ใช้แบบ Pro** ในฐานะที่เป็น *ผู้บริโภค* ในองค์กรที่มีสิทธิการใช้งานความจุแบบพรีเมียม เขาสามารถดูเนื้อหาที่แชร์ ทำงานร่วมกับเพื่อนร่วมงาน ทำงานกับแอปและอื่น ๆ ขอบเขตของสิทธิของเขาได้รับการตั้งค่าโดยผู้ดูแลระบบ Power BI ของเขา *ผู้บริโภค*ส่วนใหญ่จะได้รับสิทธิในการทำสิ่งต่างๆ เช่น ใช้ Q&A ส่งออกเนื้อหา แชร์แอปต่อ และสร้างการสมัครใช้งาน  อย่างไรก็ตามความสามารถในการสร้างและเผยแพร่เนื้อหาใหม่นั้นจำกัดเฉพาะเพื่อนร่วมงานที่เป็น *ผู้ออกแบบ* นักวิเคราะห์ นักพัฒนา และผู้ดูแลระบบ   <!-- how can he be Pro if I assigned him a Free account in the O365 portal?  Is he a Pro user with consumer permissions? -->

    ![จัดการพื้นที่เก็บข้อมูลที่แสดง 100 GB](media/end-user-license/power-bi-license-100gb.png)
