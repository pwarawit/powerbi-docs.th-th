---
title: ใช้ Drillthrough ใน Power BI Desktop
description: เรียนรู้วิธีการดูรายละเอียดอย่างเจาะลึกในข้อมูลในหน้าใหม่ของรายงานใน Power BI Desktop
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 07/27/2018
ms.author: davidi
LocalizationGroup: Create reports
ms.openlocfilehash: 4989e981c3f39a637b3bb4927c427be0005c7776
ms.sourcegitcommit: b343e44dbafc0b718c564402593d4b6e3a8ce97c
ms.translationtype: HT
ms.contentlocale: th-TH
ms.lasthandoff: 11/06/2018
ms.locfileid: "51027448"
---
# <a name="use-drillthrough-in-power-bi-desktop"></a>ใช้ Drillthrough ใน Power BI Desktop
ด้วย **Drillthrough** ใน **Power BI Desktop** คุณสามารถสร้างหน้าในรายงานของคุณ ที่มุ่งเน้นไปยังรายการเฉพาะ เช่น ผู้จัดหา, ลูกค้า หรือผู้ผลิต ผู้ใช้สามารถคลิกขวาบนจุดข้อมูลในหน้ารายงานอื่น ๆ จากนั้นผู้ใช้สามารถดูรายละเอียดผ่านหน้าที่สนใจเพื่อรับรายละเอียดที่ถูกกรองไปยังบริบทนั้น

![การใช้ Drillthrough](media/desktop-drillthrough/drillthrough_01.png)

## <a name="using-drillthrough"></a>การใช้ Drillthrough
1. หากต้องการใช้ **Drillthrough** ให้สร้างหน้ารายงานที่มีวิชวลที่คุณต้องการ สำหรับชนิดของรายการที่คุณกำลังจะให้มีการเข้าถึงรายละเอียด 

    ตัวอย่างเช่น สมมติว่าคุณต้องการให้เข้าถึงรายละเอียดเกี่ยวกับผู้ผลิต คุณอาจสร้างหน้าเข้าถึงรายละเอียดด้วยวิชวลที่แสดงยอดขายรวม, จำนวนหน่วยรวม, ยอดขายตามประเภท, ยอดขายตามภูมิภาค และอื่น ๆ ด้วยวิธีดังกล่าว เมื่อคุณเข้าถึงรายละเอียดในหน้านั้น วิชวลก็จะแสดงเฉพาะผู้ผลิตที่คุณเลือก

2. จากนั้น ในหน้าการเข้าถึงรายละเอียดนั้น ในส่วน **เขตข้อมูล** ของบานหน้าต่าง **การจัดรูปแบบการแสดงข้อมูล** ให้ลากเขตข้อมูลที่คุณต้องการใช้งานการเข้าถึงรายละเอียดลงในช่อง **ตัวกรอง Drillthrough**

    ![ช่อง Drillthrough](media/desktop-drillthrough/drillthrough_02.png)

    เมื่อคุณเพิ่มเขตข้อมูลไปยัง**ตัวกรองการเข้าถึงรายละเอียด**ตามที่เหมาะสม **Power BI Desktop** ก็จะสร้างปุ่ม*ย้อนกลับ*ให้โดยอัตโนมัติ วิชวลนั้นจะกลายเป็นปุ่มในรายงานที่เผยแพร่ ผู้ใช้ที่กำลังใช้งานรายงานของคุณใน **บริการของ Power BI** สามารถใช้ปุ่มนี้เพื่อกลับไปยังหน้ารายงานที่ออกมาได้

    ![รูปภาพ Drillthrough](media/desktop-drillthrough/drillthrough_03.png)

## <a name="use-your-own-image-for-a-back-button"></a>ใช้รูปภาพของคุณเองสำหรับปุ่มย้อนกลับ    
 เนื่องจากปุ่มย้อนกลับเป็นรูปภาพ คุณสามารถแทนรูปภาพของวิชวลด้วยรูปภาพใดก็ได้ที่ต้องการ ระบบจะยังคงทำงานเป็นปุ่มย้อนกลับเพื่อให้ผู้ใช้รายงานสามารถกลับไปยังหน้าเดิมได้ หากต้องการใช้รูปภาพของคุณเองสำหรับปุ่มย้อนกลับ ให้ปฏิบัติตามขั้นตอนต่อไปนี้:

1. บนแท็บ **หน้าแรก** เลือก **รูปภาพ** จากนั้นค้นหารูปภาพของคุณ และวางบนหน้าการเข้าถึงรายละเอียด

2. เลือกรูปภาพใหม่ของคุณบนหน้าการเข้าถึงรายละเอียด ใต้ส่วน **รูปแบบรูปภาพ** ตั้งค่าแถบเลื่อน **ลิงก์** เป็น **เปิด** จากนั้นตั้งค่า **ชนิด** เป็น **กลับ** รูปของคุณตอนนี้ทำหน้าที่เป็นปุ่มย้อนกลับ

    ![ใช้รูปภาพสำหรับย้อนกลับ](media/desktop-drillthrough/drillthrough_05.png)

    
     ในขั้นนี้ ผู้ใช้สามารถคลิกขวาบนจุดข้อมูลในรายงานของคุณ และรับเมนูบริบทที่รองรับการเข้าถึงรายละเอียดไปยังหน้านั้น 

    ![เมนู Drillthrough](media/desktop-drillthrough/drillthrough_04.png)

    เมื่อผู้ใช้รายงานเลือกที่จะเข้าถึงรายละเอียด หน้าจะถูกกรองให้แสดงข้อมูลเกี่ยวกับจุดข้อมูลที่ผู้ใช้คลิกขวา ตัวอย่างเช่น สมมติว่าผู้ใช้คลิกขวาบนจุดข้อมูลที่เกี่ยวกับบริษัท Contoso (ผู้ผลิต) และเลือกเพื่อดูรายละเอียด หน้าการเข้าถึงรายละเอียดที่ผู้ใช้จะไปจะถูกกรองเป็น Contoso

## <a name="pass-all-filters-in-drillthrough"></a>ส่งผ่านตัวกรองทั้งหมดในการเข้าถึงรายละเอียด

เริ่มตั้งแต่รุ่นพฤษภาคม 2018 ของ **Power BI Desktop** คุณสามารถส่งผ่านกล่องตัวกรองเพื่อไปใช้กับหน้าต่างการเข้าถึงรายละเอียดได้ ตัวอย่างเช่น คุณสามารถเลือกบางประเภทของผลิตภัณฑ์เท่านั้น และวิชวลที่ถูกกรองเป็นประเภทนั้น จากนั้นเลือกเข้าถึงรายละเอียด คุณอาจสนใจว่าหน้าการเข้ารายละเอียด จะมีลักษณะอย่างไรถ้าตัวกรองเหล่านี้ถูกนำไปใช้

หากต้องการเก็บตัวกรองที่นำไปใช้ทั้งหมด ให้ไปที่ส่วน **Drillthrough** ของบานหน้าต่าง **การจัดรูปแบบการแสดงข้อมูล** และตั้งค่าสลับ **ส่งผ่านตัวกรองทั้งหมด** ให้เป็น **เปิด** 

![เก็บตัวกรองทั้งหมด](media/desktop-drillthrough/drillthrough_06.png)

ใน **Power BI Desktop** เวอร์ชันก่อนเดือนพฤษภาคม 2018 ลักษณะการทำงานจะเหมือนกับการตั้งค่าการสลับนี้เป็น **ปิด**

เมื่อคุณเข้าถึงรายละเอียดบนวิชวล คุณสามารถดูว่าตัวกรองใดถูกนำไปใช้ ซึ่งเป็นผลจากการที่วิชวลต้นทางมีการใช้ตัวกรองชั่วคราว ในหน้าต่าง Drillthrough ตัวกรองชั่วคราวเหล่านั้นจะแสดงเป็นตัวเอียง 

![ตัวกรองชั่วคราวในรูปแบบตัวเอียง](media/desktop-drillthrough/drillthrough_07.png)

คุณสามารถดำเนินการนี้ได้กับหน้าคำแนะนำเครื่องมือ แต่จะเป็นประสบการณ์ที่แปลกเนื่องจากคำแนะนำเครื่องมือจะดูเหมือนทำงานไม่ถูกต้อง ด้วยเหตุนี้จึงไม่แนะนำให้ดำเนินการดังกล่าวกับคำแนะนำเครื่องมือ

## <a name="add-a-measure-to-drillthrough"></a>เพิ่มหน่วยวัดกับการเข้าถึงรายละเอียด

นอกเหนือจากการส่งผ่านตัวกรองทั้งหมดไปยังหน้าต่างการเข้าถึงรายละเอียด คุณยังสามารถเพิ่มหน่วยวัดหรือคอลัมน์ตัวเลขสรุป ไปยังพื้นที่การเข้าถึงรายละเอียดได้ ลากเขตข้อมูลการเข้าถึงรายละเอียดไปยังการ์ดการเข้าถึงรายละเอียดเพื่อนำไปใช้ 

![เพิ่มหน่วยวัดกับการเข้าถึงรายละเอียด](media/desktop-drillthrough/drillthrough_08.png)

เมื่อคุณเพิ่มหน่วยวัดหรือคอลัมน์ตัวเลขสรุป คุณสามารถเข้าถึงรายละเอียดไปยังหน้าเมื่อเขตข้อมูลถูกใช้ในพื้นที่ *ค่า* ของวิชวลได้

และนั่นคือวิธีทั้งหมดในการใช้งาน **Drillthrough** ในรายงานของคุณ ซึ่งเป็นวิธีการที่ดีเยี่ยม เมื่อต้องการดูข้อมูลในมุมมองขยายของข้อมูลเอนทิตีที่คุณเลือกไว้สำหรับตัวกรองการเข้าถึงรายละเอียด

## <a name="next-steps"></a>ขั้นตอนถัดไป

คุณอาจสนใจบทความต่อไปนี้:

* [การใช้ตัวแบ่งส่วนข้อมูล Power BI Desktop](visuals/desktop-slicers.md)

