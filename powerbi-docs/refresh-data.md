---
title: การรีเฟรชข้อมูลใน Power BI
description: การรีเฟรชข้อมูลใน Power BI
author: davidiseminger
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 07/27/2018
ms.author: davidi
LocalizationGroup: Data refresh
ms.openlocfilehash: e75cc0f7ca31257ea46af20b63c29d0d870ef7a0
ms.sourcegitcommit: fbb7924603f8915d07b5e6fc8f4d0c7f70c1a1e1
ms.translationtype: HT
ms.contentlocale: th-TH
ms.lasthandoff: 08/02/2018
ms.locfileid: "39329695"
---
# <a name="data-refresh-in-power-bi"></a>การรีเฟรชข้อมูลใน Power BI
การทำให้แน่ใจว่า คุณได้รับข้อมูลล่าสุดเสมอมักเป็นเรื่องที่สำคัญอย่างยิ่งต่อการตัดสินใจให้ถูกต้อง คุณอาจเคยใช้ รับข้อมูลใน Power BI เพื่อเชื่อมต่อและอัปโหลดข้อมูลบางอย่าง สร้างรายงานบางอย่างและแดชบอร์ดมาแล้ว ตอนนี้ คุณต้องการจะตรวจสอบให้แน่ใจว่า ข้อมูลของคณเป็นข้อมูลล่าสุดและดีที่สุดจริงๆ

ในหลายกรณี คุณไม่จำเป็นต้องทำอะไรเลย ข้อมูลบางอย่าง เช่น ชุดเนื้อหาจาก Salesforce หรือ Marketo จะมีการรีเฟรชโดยอัตโนมัติให้คุณอยู่แล้ว ถ้าการเชื่อมต่อของคุณมีการใช้การเชื่อมต่อแบบสดหรือ DirectQuery ข้อมูลก็จะถูกอัปเดตให้เป็นปัจจุบัน แต่ในกรณีอื่น ๆ เช่น ในการใช้สมุดงาน Excel หรือไฟล์ Power BI Desktop เชื่อมต่อกับแหล่งข้อมูลภายนอกแบบออนไลน์หรือภายในองค์กร คุณจำเป็นต้องรีเฟรชด้วยตนเองหรือตั้งค่ากำหนดการรีเฟรชเพื่อให้ Power BI สามารถรีเฟรชข้อมูลในรายงานและแดชบอร์ดให้คุณได้

บทความนี้ตลอดจนบทความบางบทความอื่นๆ มีไว้เพื่อช่วยให้คุณเข้าใจลักษณะการทำงานจริงๆ ในการรีเฟรชข้อมูลใน Power BI การที่ว่า คุณจำเป็นต้องตั้งค่ากำหนดการรีเฟรชหรือไม่ และสิ่งที่จำเป็นต้องมีเพื่อรีเฟรชข้อมูลของคุณให้สำเร็จ

## <a name="understanding-data-refresh"></a>การทำความเข้าใจเกี่ยวกับการรีเฟรชข้อมูล
ก่อนที่จะตั้งค่าการรีเฟรช สำคัญที่ต้องทำความเข้าใจว่า คุณกำลังรีเฟรชอะไรและได้ข้อมูลมาจากที่ใด

*แหล่งข้อมูล* คือตำแหน่งที่คุณได้ข้อมูลที่สำรวจในรายงานของคุณและแดชบอร์ดมาจริง ๆ เช่น บริการแบบออนไลน์อย่างเช่น Google Analytics หรือ QuickBooks ฐานข้อมูลในระบบคลาวด์อย่างเช่น ฐานข้อมูล Azure SQL หรือฐานข้อมูลหรือไฟล์บน คอมพิวเตอร์หรือเซิร์ฟเวอร์ในองค์กรของคุณเอง นี่คือแหล่งข้อมูลทั้งหมด ชนิดของแหล่งข้อมูลเป็นตัวกำหนดวิธีการรีเฟรชข้อมูล เราจะกล่าวถึงการรีเฟรชสำหรับแหล่งข้อมูลแต่ละชนิดเล็กน้อยกันในภายหลังในส่วน [อะไรที่สามารถรีเฟรชได้บ้าง](#what-can-be-refreshed)

*ชุดข้อมูล*จะถูกสร้างขึ้นโดยอัตโนมัติใน Power BI เมื่อคุณใช้ Get Data เพื่อเชื่อมต่อกับและอัปโหลดข้อมูลจากชุดเนื้อหา ไฟล์ หรือเมื่อคุณเชื่อมต่อกับแหล่งข้อมูลแบบสด ใน Power BI Desktop และ Excel 2016 คุณยังสามารถเผยแพร่ไฟล์ของคุณไปยังบริการ Power BI ได้เลยซึ่งจะเหมือนกับการใช้ Get Data

ในแต่ละกรณี ชุดข้อมูลจะถูกสร้างขึ้นและปรากฏอยู่ในพื้นที่ทำงานของฉัน หรือกลุ่มซึ่งเป็นคอนเทนเนอร์ในบริการ Power BI เมื่อคุณเลือก **ไข่ปลา (...)**  สำหรับชุดข้อมูล คุณสามารถสำรวจข้อมูลในรายงาน แก้ไขการตั้งค่า และตั้งค่าการรีเฟรชได้

![](media/refresh-data/dataset-menu.png)

ชุดข้อมูลจะสามารถรับข้อมูลจากแหล่งข้อมูลอย่างน้อยหนึ่งแหล่งได้ ตัวอย่างเช่น คุณสามารถใช้ Power BI Desktop เพื่อรับข้อมูลจากฐานข้อมูล SQL ในองค์กรของคุณ และรับข้อมูลอื่น ๆ จากตัวดึงข้อมูลแบบออนไลน์ OData จากนั้น เมื่อคุณเผยแพร่ไฟล์ไปยัง Power BI ชุดข้อมูลเดียวก็จะถูกสร้างขึ้น แต่ว่าจะมีแหล่งข้อมูลสำหรับทั้งฐานข้อมูล SQL และตัวดึงข้อมูล OData

ชุดข้อมูลจะประกอบด้วยข้อมูลเกี่ยวกับแหล่งข้อมูล ข้อมูลประจำตัวของแหล่งข้อมูล และในกรณีส่วนใหญ่ ชุดย่อยของข้อมูลที่คัดลอกมาจากแหล่งข้อมูล เมื่อคุณสร้างการจัดรูปแบบการแสดงข้อมูลในรายงานและแดชบอร์ด คุณกำลังดูข้อมูลในชุดข้อมูล หรือในกรณีของการเชื่อมต่อสด เช่นฐานข้อมูล Azure SQL ชุดข้อมูลก็จะกำหนดข้อมูลที่คุณเห็นได้จากแหล่งข้อมูล สำหรับการเชื่อมต่อสดกับ Analysis Services การกำหนดชุดข้อมูลมาจาก Analysis Services โดยตรง

> *เมื่อคุณรีเฟรชข้อมูล คุณกำลังอัปเดตข้อมูลในชุดข้อมูลที่เก็บไว้ใน Power BI จากแหล่งข้อมูลของคุณ การรีเฟรชนี้จะเป็นการรีเฟรชแบบเต็ม และไม่ใช่แบบเพิ่มหน่วย*
> 
> 

เมื่อใดก็ตามที่คุณรีเฟรชข้อมูลในชุดข้อมูล ไม่ว่าจะโดยการใช้การรีเฟรชในขณะนี้หรือโดยการตั้งค่ากำหนดการรีเฟรช Power BI ก็จะใช้ข้อมูลในชุดข้อมูลเพื่อเชื่อมต่อกับแหล่งข้อมูลที่กำหนดไว้ สอบถามสำหรับข้อมูลอัปเดต แล้วจึงโหลดข้อมูลทีอัปเดตแล้วลงในชุดข้อมูล การจัดรูปแบบการแสดงข้อมูลใด ๆ ในรายงานหรือแดชบอร์ดของคุณตามข้อมูลนั้นจะอัปเดตโดยอัตโนมัติ

ก่อนที่เราจะกล่าวต่อไปเพิ่มเติม ยังมีเรื่องสำคัญมากอื่น ๆ ที่ต้องทำความเข้าใจ:

> *โดยไม่ต้องคำนึงถึงว่าคุณรีเฟรชชุดข้อมูลบ่อยแค่ไหนหรือจำนวนครั้งที่คณดูข้อมูลสด ข้อมูลที่แหล่งข้อมูลจะต้องเป็นข้อมูลล่าสุดก่อน*
> 
> 

องค์กรส่วนใหญ่จะประมวลผลข้อมูลวันละครั้ง โดยมักจะอยู่ในช่วงเย็น ถ้าคุณจัดกำหนดการการรีเฟรชสำหรับชุดข้อมูลที่สร้างจากไฟล์ Power BI Desktop ที่เชื่อมต่อกับฐานข้อมูลภายในองค์กร และแผนก IT ของคุณเรียกใช้การประมวลผลบนฐานข้อมูล SQL นั้นหนึ่งครั้งในช่วงเย็น คุณก็เพียงแค่ต้องตั้งค่าการรีเฟรชตามกำหนดการเพื่อเรียกใช้วันละครั้ง ตัวอย่างเช่น หลังจากเกิดการประมวลผลบนฐานข้อมูล แต่ก่อนที่คุณจะเข้ามาทำงาน แน่นอนว่า ไม่ได้เป็นไปตามกรณีเช่นนี้เสมอไป Power BI มีหลายวิธีในการเชื่อมต่อกับแหล่งข้อมูลที่จะอัปเดตได้บ่อยๆ หรือแม้กระทั่งแบบเรียลไทม์

## <a name="types-of-refresh"></a>ชนิดการรีเฟรช
มีการรีเฟรชหลักๆ อยู่สี่ชนิดที่เกิดขึ้นภายใน Power BI การรีเฟรชแพคเกจ การรีเฟรชแบบจำลอง/ข้อมูล การรีเฟรชไทล์ และการรีเฟรชคอนเทนเนอร์การแสดงผลด้วยภาพ

### <a name="package-refresh"></a>การรีเฟรชแพคเกจ
การรีเฟรชชนิดนี้จะซิงโครไนซ์ไฟล์ Power BI Desktop หรือ Excel ของคุณระหว่างบริการ Power BI กับ OneDrive หรือ SharePoint Online ซึ่งจะไม่ดึงข้อมูลมาจากแหล่งข้อมูลเดิม ชุดข้อมูลใน Power BI จะสามารถอัปเดตได้โดยใช้เฉพาะสิ่งที่อยู่ในไฟล์ภายใน OneDrive หรือ SharePoint Online เท่านั้น

![](media/refresh-data/package-refresh.png)

### <a name="modeldata-refresh"></a>การรีเฟรชแบบจำลอง/ข้อมูล
การรีเฟรชชนิดนี้จะอ้างอิงถึงการรีเฟรชชุดข้อมูลภายในบริการ Power BI โดยใช้ข้อมูลจากแหล่งข้อมูลเดิม สิ่งนี้สามารถทำได้โดยใช้การจัดกำหนดการรีเฟรชหรือไม่ก็การรีเฟรชเดี๋ยวนี้ ซึ่งจำเป็นต้องใช้เกตเวย์สำหรับแหล่งข้อมูลภายในองค์กร

### <a name="tile-refresh"></a>การรีเฟรชไทล์
การรีเฟรชไทล์จะอัปเดตแคชสำหรับไทล์วิชวลบนแดชบอร์ดทันทีที่มีการเปลี่ยนแปลงข้อมูล ซึ่งจะเกิดขึ้นทุกสิบห้านาทีโดยประมาณ คุณยังสามารถบังคับให้มีการรีเฟรชไทล์ด้วยการเลือก **จุดไข่ปลา (...)**  ตรงมุมบนขวาของแดชบอร์ด และเลือก **รีเฟรชไทล์แดชบอร์ด**

![](media/refresh-data/dashboard-tile-refresh.png)

สำหรับรายละเอียดเกี่ยวกับข้อผิดพลาดในการรีเฟรชไทล์ทั่วไป ดู [การแก้ไขปัญหาข้อผิดพลาดไทล์](refresh-troubleshooting-tile-errors.md)

### <a name="visual-container-refresh"></a>การรีเฟรชคอนเทนเนอร์การแสดงผลด้วยภาพ
การรีเฟรชคอนเทนเนอร์การแสดงผลด้วยภาพจะอัปเดตการแสดงผลด้วยภาพในรายงานที่แคชไว้ภายในรายงานทันทีที่มีการเปลี่ยนแปลงข้อมูล

## <a name="what-can-be-refreshed"></a>อะไรที่สามารถรีเฟรชได้บ้าง
ใน Power BI โดยทั่วไปแล้ว คุณจะใช้ Get Data เพื่อนำเข้าข้อมูลจากไฟล์บนไดรฟ์ภายในเครื่อง OneDrive หรือ SharePoint Online เผยแพร่รายงานจาก Power BI Desktop หรือเชื่อมต่อโดยตรงกับฐานข้อมูลในระบบคลาวด์ในองค์กรของคุณเอง สามารถรีเฟรชข้อมูลใด ๆ แทบทุกชนิดใน Power BI ได้ แต่คุณจำเป็นต้องทำหรือไม่นั้นจะขึ้นอยู่กับวิธีการสร้างชุดข้อมูลของคุณจากและแหล่งข้อมูลที่จะเชื่อมต่อด้วย มาดูที่วิธีรีเฟรชข้อมูลเหล่านี้แต่ละวิธี

ก่อนที่จะกล่าวต่อไปเพิ่มเติม มีคำนิยามบางคำที่สำคัญต้องทำความเข้าใจดังต่อไปนี้:

**รีเฟรชอัตโนมัติ** - หมายความว่า ไม่ต้องมีการกำหนดค่าโดยผู้ใช้เพื่อรีเฟรชชุดข้อมูลเป็นประจำ การตั้งค่าการรีเฟรชข้อมูลจะถูกกำหนดค่าไว้ให้คุณแล้วโดย Power BI สำหรับผู้ให้บริการออนไลน์ การรีเฟรชมักจะเกิดขึ้นหนึ่งครั้งต่อวัน สำหรับไฟล์ที่โหลดมาจาก OneDrive การรีเฟรชโดยอัตโนมัติจะเกิดขึ้นทุกชั่วโมงโดยประมาณสำหรับข้อมูลที่ไม่ได้มาจากแหล่งข้อมูลภายนอก แม้ว่าคุณจะสามารถกำหนดค่าการตั้งค่าการรีเฟรชตามกำหนดการที่แตกต่างกันและรีเฟรชด้วยตนเองได้ แต่ก็อาจไม่จำเป็นต้องทำเช่นนั้น

**การรีเฟรชด้วยตนเองตามที่ผู้ใช้กำหนดค่าหรือตามกำหนดการ** – หมายความว่า คุณสามารถรีเฟรชชุดข้อมูลด้วยตนเองได้โดยใช้การรีเฟรชเดี๋ยวนี้หรือตั้งค่ากำหนดการรีเฟรชโดยใช้การรีเฟรชตามกำหนดการในการตั้งค่าของชุดข้อมูล การรีเฟรชชนิดนี้จำเป็นสำหรับไฟล์ Power BI Desktop และสมุดงาน Excel ที่เชื่อมต่อกับแหล่งข้อมูลภายนอกแบบออนไลน์และภายในองค์กร

> [!NOTE]
> เมื่อคุณกำหนดค่าเวลาสำหรับการรีเฟรชตามกำหนดการ ก็อาจมีการหน่วงเวลาถึงหนึ่งชั่วโมงก่อนเริ่ม
> 
> 

**Live/DirectQuery** – หมายความว่า มีการเชื่อมต่อสดระหว่าง Power BI กับแหล่งข้อมูล สำหรับแหล่งข้อมูลภายในองค์กร ผู้ดูแลระบบจะต้องมีแหล่งข้อมูลที่กำหนดค่าภายในเกตเวย์องค์กร แต่้อาจไม่จำเป็นต้องมีการโต้ตอบของผู้ใช้

> [!NOTE]
> เพื่อปรับปรุงประสิทธิภาพการทำงาน แดชบอร์ดที่มีข้อมลเชื่อมต่อโดยใช้ DirectQuery จะอัปเดตโดยอัตโนมัติ นอกจากนี้ คุณยังสามารถรีเฟรชไทล์ได้ด้วยตนเองตลอดเวลาโดยใช้เมนู **เพิ่มเติม** บนไทล์
> 
> 

## <a name="local-files-and-files-on-onedrive-or-sharepoint-online"></a>ไฟล์ภายในและไฟล์บน OneDrive หรือ SharePoint Online
การรีเฟรชชนิดนี้ได้รับการสนับสนุนสำหรับไฟล์ Power BI Desktop และสมุดงาน Excel ที่เชื่อมต่อกับแหล่งข้อมูลภายนอกแบบออนไลน์และภายในองค์กร ซึ่งจะรีเฟรชเฉพาะข้อมูลสำหรับชุดข้อมูลภายในบริการ Power BI เท่านั้น จะไม่มีการอัปเดตไฟล์ภายในของคุณ

การเก็บไฟล์ของคุณไว้บน OneDrive หรือ SharePoint Online และการเชื่อมต่อกับไฟล์เหล่านี้จาก Power BI จะทำให้มีความยืดหยุ่นมาก แต่ด้วยความยืดหยุ่นทั้งหมดนี้ ก็ทำให้เป็นเรื่องท้าทายมากที่สุดเรื่องหนึ่งในการทำความเข้าใจด้วย การรีเฟรชตามกำหนดการสำหรับไฟล์ที่จัดเก็บใน OneDrive หรือ SharePoint Online นั้นจะแตกต่างจากการรีเฟรชแพคเกจ คุณสามารถเรียนรู้เพิ่มเติมได้ในส่วน [ชนิดการรีเฟรช](#types-of-refresh)

### <a name="power-bi-desktop-file"></a>ไฟล์ Power BI Desktop

| **แหล่งข้อมูล** | **รีเฟรชโดยอัตโนมัติ** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| Get Data (บน ribbon) จะถูกใช้เพื่อเชื่อมต่อกับและสอบถามข้อมูลจากแหล่งข้อมูลแบบออนไลน์ที่แสดงรายการไว้ใด ๆ |ไม่ใช่ |ใช่ |ไม่ใช่ (ดูด้านล่าง) |
| Get Data จะถูกใช้เพื่อเชื่อมต่อกับและสำรวจฐานข้อมูล Analysis Services แบบออนไลน์ |ใช่ |ไม่ใช่ |ใช่ |
| Get Data จะถูกใช้เพื่อเชื่อมต่อกับและสำรวจแหล่งข้อมูล DirectQuery ภายในองค์กรที่ได้รับการสนับสนุน |ใช่ |ไม่ใช่ |ใช่ |
| Get Data จะถูกใช้เพื่อเชื่อมต่อกับและสอบถามข้อมูลจากฐานข้อมูล Azure SQL, คลังข้อมูล Azure SQL, Azure HDInsight Spark |ใช่ |ใช่ |ไม่ใช่ |
| Get Data จะถูกใช้เพื่อเชื่อมต่อกับและสอบถามข้อมูลจากแหล่งข้อมูลภายในองค์กรที่แสดงรายการไว้ใด ๆ ยกเว้นไฟล์ Hadoop (HDFS) และ Microsoft Exchange |ไม่ใช่ |ใช่ |ใช่ |

> [!NOTE]
> ถ้าคุณกำลังใช้ฟังก์ชัน [**Web.Page**](https://msdn.microsoft.com/library/mt260924.aspx) คุณก็จำเป็นต้องใช้เกตเวย์ถ้าคุณได้เผยแพร่ชุดข้อมูลหรือรายงานของคุณซ้ำ หลังจากวันที่ 18 พฤศจิกายน 2016
> 
> 

สำหรับรายละเอียด ดู [รีเฟรชชุดข้อมูลที่สร้างจากไฟล์ Power BI Desktop บน OneDrive](refresh-desktop-file-onedrive.md)

### <a name="excel-workbook"></a>สมุดงาน Excel

| **แหล่งข้อมูล** | **รีเฟรชโดยอัตโนมัติ** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| ตารางข้อมูลในแผ่นงานที่ไม่ได้โหลดลงในตัวแบบข้อมูล Excel |ใช่ เป็นรายชั่วโมง *(OneDrive/SharePoint Online เท่านั้น)* |ด้วยตนเองเท่านั้น *(OneDrive/SharePoint Online เท่านั้น)* |ไม่ใช่ |
| ตารางข้อมูลในแผ่นงานที่เชื่อมโยงกับตารางในตัวแบบข้อมูล Excel (ตารางที่เชื่อมโยง) |ใช่ เป็นรายชั่วโมง *(OneDrive/SharePoint Online เท่านั้น)* |ด้วยตนเองเท่านั้น *(OneDrive/SharePoint Online เท่านั้น)* |ไม่ใช่ |
| Power Query* จะถูกใช้เพื่อเชื่อมต่อกับและสอบถามข้อมูลจากแหล่งข้อมูลแบบออนไลน์ที่แสดงรายการไว้ใดๆ และโหลดข้อมูลลงในตัวแบบข้อมูล Excel |ไม่ใช่ |ใช่ |ไม่ใช่ |
| Power Query* จะถูกใช้เพื่อเชื่อมต่อกับและสอบถามข้อมูลจากแหล่งข้อมูลภายในองค์กรที่แสดงรายการไว้ใด ๆ ยกเว้นไฟล์ Hadoop (HDFS) และ Microsoft Exchange และโหลดข้อมูลลงในตัวแบบข้อมูล Excel |ไม่ใช่ |ใช่ |ใช่ |
| Power Pivot จะถูกใช้เพื่อเชื่อมต่อกับและสอบถามข้อมูลจากแหล่งข้อมูลแบบออนไลน์ที่แสดงรายการไว้ใดๆ และโหลดข้อมูลลงในตัวแบบข้อมูล Excel |ไม่ใช่ |ใช่ |ไม่ใช่ |
| Power Pivot จะถูกใช้เพื่อเชื่อมต่อกับและสอบถามข้อมูลจากแหล่งข้อมูลภายในองค์กรที่แสดงรายการไว้ใดๆ และโหลดข้อมูลลงในตัวแบบข้อมูล Excel |ไม่ใช่ |ใช่ |ใช่ |

*\* Power Query เป็นที่รู้จักกันในชื่อ Get & Transform Data ใน Excel 2016*

สำหรับข้อมูลรายละเอียดเพิ่มเติม ดู [รีเฟรชชุดข้อมูลที่สร้างขึ้นจากสมุดงาน Excel บน OneDrive](refresh-excel-file-onedrive.md)

### <a name="comma-separated-value-csv-file-on-onedrive-or-sharepoint-online"></a>ไฟล์ที่มีค่าที่คั่นด้วยเครื่องหมายจุลภาค (.csv) บน OneDrive หรือ SharePoint Online

| **แหล่งข้อมูล** | **รีเฟรชโดยอัตโนมัติ** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| ค่าที่คั่นด้วยเครื่องหมายจุลภาคอย่างง่าย |ใช่ เป็นรายชั่วโมง |ด้วยตนเองเท่านั้น |ไม่ใช่ |

สำหรับข้อมูลรายละเอียดเพิ่มเติม ดู[รีเฟรชชุดข้อมูลที่สร้างขึ้นจากไฟล์ที่มีค่าที่คั่นด้วยเครื่องหมายจุลภาค (.csv) บน OneDrive](refresh-csv-file-onedrive.md)

## <a name="content-packs"></a>ชุดเนื้อหา
มีชุดเนื้อหาใน Power BI สองชนิด:

**ชุดเนื้อหาจากบริการออนไลน์**: เช่น Adobe Analytics, SalesForce และ Dynamics CRM Online ชุดข้อมูลที่สร้างขึ้นจากบริการออนไลน์จะรีเฟรชโดยอัตโนมัติวันละครั้ง แม้ว่าอาจจะไม่จำเป็น แต่คุณก็สามารถรีเฟรชหรือตั้งค่ากำหนดการรีเฟรชด้วยตนเองได้ เนื่องจากบริการออนไลน์อยู่ในระบบคลาวด์ จึงไม่จำเป็นต้องใช้เกตเวย์

**ชุดเนื้อหาระดับองค์กร**: ที่สร้างและร่วมใช้โดยผู้ใช้ในองค์กรของคุณเอง ผู้ใช้งานชุดเนื้อหาจะไม่สามารถตั้งค่ากำหนดการรีเฟรชหรือรีเฟรชด้วยตนเองได้ เฉพาะผู้สร้างชุดเนื้อหาเท่านั้นที่สามารถตั้งค่าการรีเฟรชสำหรับชุดข้อมูลในชุดเนื้อหาได้ การตั้งค่าการรีเฟรชจะดำเนินการสืบต่อมาด้วยชุดข้อมูล

### <a name="content-packs-from-online-services"></a>ชุดเนื้อหาจากบริการออนไลน์

| **แหล่งข้อมูล** | **รีเฟรชโดยอัตโนมัติ** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| บริการออนไลน์ในบริการ &gt;Get Data |ใช่ |ใช่ |ไม่ใช่ |

### <a name="organizational-content-packs"></a>ชุดเนื้อหาระดับองค์กร
ความสามารถในการรีเฟรชสำหรับชุดข้อมูลที่มีอยู่ภายในชุดเนื้อหาระดับองค์กรจะขึ้นอยู่กับชุดข้อมูล ดูข้อมูลข้างต้นที่สัมพันธ์กับไฟล์ภายในเครื่อง OneDrive หรือ SharePoint Online

เมื่อต้องการเรียนรู้เพิ่มเติม ดู [บทนำเกี่ยวกับชุดเนื้อหาระดับองค์กร](service-organizational-content-pack-introduction.md)

## <a name="live-connections-and-directquery-to-on-premises-data-sources"></a>การเชื่อมต่อแบบสดและ DirectQuery กับแหล่งข้อมูลภายในองค์กร
ด้วยเกตเวย์ข้อมูลในองค์กร คุณสามารถออกแบบสอบถามจาก Power BI ไปยังแหล่งข้อมูลภายในองค์กรของคุณได้ เมื่อคุณโต้ตอบกับการจัดรูปแบบการแสดงข้อมูล แบบสอบถามจะถูกส่งจาก Power BI โดยตรงไปยังฐานข้อมูล จากนั้น ก็จะมีการส่งกลับข้อมูลที่อัปเดตแล้ว และมีการอัปเดตการจัดรูปแบบข้อมูล เนื่องจากมีการเชื่อมต่อโดยตรงระหว่าง Power BI กับฐานข้อมูล คุณจึงไม่จำเป็นต้องจัดกำหนดการการรีเฟรช

เมื่อเชื่อมต่อกับแหล่งข้อมูล SQL Service Analysis Services (SSAS) โดยใช้การเชื่อมต่อสดในลักษณะที่ไม่เหมือนกับ DirectQuery การเชื่อมต่อสดกับแหล่งข้อมูล SSAS จะสามารถเรียกใช้งานเทียบกับแคชได้แม้กระทั่งในตอนที่โหลดรายงาน ลักษณะการทำงานนี้จะช่วยปรับปรุงประสิทธิภาพในการโหลดรายงาน คุณสามารถขอรับข้อมูลล่าสุดจากแหล่งข้อมูล SSAS โดยใช้ปุ่ม **รีเฟรช** เจ้าของแหล่งข้อมูล SSAS สามารถกำหนดค่าความถี่ในการรีเฟรชแคชตามกำหนดการสำหรับชุดข้อมูลเพื่อให้แน่ใจว่า รายงานเป็นข้อมูลล่าสุดตามที่ต้องการ 

เมื่อคุณกำหนดค่าแหล่งข้อมูลด้วยเกตเวย์ข้อมูลภายในองค์กร คุณจะสามารถใช้แหล่งข้อมูลนั้นเป็นตัวเลือกรีเฟรชตามกำหนดการได้ ซึ่งจะเป็นใช้เกตเวย์ส่วนบุคคลแทน

> [!NOTE]
> ถ้าชุดข้อมูลของคุณถูกกำหนดค่าสำหรับการเชื่อมต่อแบบถ่ายทอดสดหรือ DirectQuery ชุดข้อมูลก็จะรีเฟรชเป็นรายชั่วโมงโดยประมาณหรือเมื่อมีการโต้ตอบกับข้อมูลเกิดขึ้น คุณสามารถปรับ *ความถี่ในการรีเฟรช* ด้วยตนเองในตัวเลือก *การรีเฟรชแคชตามกำหนดการ* ในบริการ Power BI
> 
> 

| **แหล่งข้อมูล** | **Live/DirectQuery** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| Analysis Services Tabular |ใช่ |ใช่ |ใช่ |
| Analysis Services Multidimensional |ใช่ |ใช่ |ใช่ |
| เซิร์ฟเวอร์ SQL |ใช่ |ใช่ |ใช่ |
| SAP HANA |ใช่ |ใช่ |ใช่ |
| Oracle |ใช่ |ใช่ |ใช่ |
| Teradata |ใช่ |ใช่ |ใช่ |

เมื่อต้องการเรียนรู้เพิ่มเติม ดู [เกตเวย์ข้อมูลภายในองค์กร](service-gateway-onprem.md)

## <a name="databases-in-the-cloud"></a>ฐานข้อมูลในระบบคลาวด์
ด้วย DirectQuery มีการเชื่อมต่อโดยตรงระหว่าง Power BI กับฐานข้อมูลในระบบคลาวด์ เมื่อคุณโต้ตอบกับการจัดรูปแบบการแสดงข้อมูล แบบสอบถามจะถูกส่งจาก Power BI โดยตรงไปยังฐานข้อมูล จากนั้น ก็จะมีการส่งกลับข้อมูลที่อัปเดตแล้ว และมีการอัปเดตการจัดรูปแบบข้อมูล และเนื่องจากทั้งบริการ Power BI และแหล่งข้อมูลอยู่ในระบบคลาวด์ จึงไม่จำเป็นต้องใช้เกตเวย์ส่วนบุคคล

ถ้าไม่มีการโต้ตอบของผู้ใช้ในการจัดรูปแบบการแสดงข้อมูล ข้อมูลจะรีเฟรชโดยอัตโนมัติทุกชั่วโมงโดยประมาณ คุณสามารถเปลี่ยนแปลงความถี่ในการรีเฟรชได้โดยใช้ตัวเลือก *การรีเฟรชแคชตามกำหนดการ* และตั้งค่าความถี่ในการรีเฟรช

เมื่อต้องการตั้งค่าความถี่ ให้เลือกไอคอน **เกียร์** ตรงมุมบนขวาของบริการ Power BI แล้วเลือก **การตั้งค่า**

![](media/refresh-data/refresh-data_2.png)

หน้า **การตั้งค่า**จะปรากฏขึ้นซึ่งคุณสามารถเลือกชุดข้อมูลที่คุณต้องการปรับเปลี่ยนความถี่ได้ ในหน้านั้น เลือกแท็บ **ชุดข้อมูล**ที่อยู่ชิดด้านบน

![](media/refresh-data/refresh-data_3.png)

เลือกชุดข้อมูล และในบานหน้าต่างด้านขวา คุณจะเห็นคอลเลกชันของตัวเลือกสำหรับชุดข้อมูลนั้น สำหรับการเชื่อมต่อ DirectQuery/Live คุณสามารถตั้งค่าความถี่ในการรีเฟรชจาก 15 นาทีเป็นรายสัปดาห์ได้โดยใช้เมนูดรอปดาวน์ที่เชื่อมโยงไว้ดังที่แสดงในภาพดังต่อไปนี้

![](media/refresh-data/refresh-data_1.png)

| **แหล่งข้อมูล** | **Live/DirectQuery** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| คลังข้อมูล SQL Azure |ใช่ |ใช่ |ไม่ใช่ |
| Spark บน HDInsight |ใช่ |ใช่ |ไม่ใช่ |

เมื่อต้องการเรียนรู้เพิ่มเติม ดู [Azure และ Power BI](service-azure-and-power-bi.md)

## <a name="real-time-dashboards"></a>แดชบอร์ดแบบเรียลไทม์
แดชบอร์ดแบบเรียลไทม์จะใช้ Microsoft Power BI REST API หรือ Microsoft Stream Analytics เพื่อให้แน่ใจว่า ข้อมูลเป็นเวอร์ชันล่าสุด เนื่องจากแดชบอร์ดแบบเรียลไทม์ไม่จำเป็นต้องให้ผู้ใช้กำหนดค่าการรีเฟรช จึงถือว่าอยู่นอกขอบเขตของบทความนี้

| **แหล่งข้อมูล** | **อัตโนมัติ** | **การรีเฟรชด้วยตนเองตามที่ผู้ใช้กำหนดค่าหรือตามกำหนดการ** | **เกตเวย์ที่จำเป็น** |
| --- | --- | --- | --- |
| แอปแบบกำหนดเองที่พัฒนาขึ้นมาโดยใช้ Power BI Rest API หรือ Microsoft Stream Analytics |ใช่ เป็นการสตรีมสด |ไม่ใช่ |ไม่ใช่ |

เมื่อต้องการเรียนรู้เพิ่มเติม ดู [สร้างแดชบอร์ดแบบเรียลไทม์ใน Power BI](https://msdn.microsoft.com/library/mt267603.aspx)

## <a name="configure-scheduled-refresh"></a>กำหนดค่าการรีเฟรชตามกำหนดการ
เมื่อต้องการเรียนรู้วิธีการกำหนดค่าการรีเฟรชตามกำหนดการ ดู [กำหนดค่าการรีเฟรชตามกำหนดการ](refresh-scheduled-refresh.md)

## <a name="common-data-refresh-scenarios"></a>สถานการณ์สมมติในการรีเฟรชข้อมูลที่พบได้บ่อย
ในบางครั้ง วิธีที่ดีที่สุดในการเรียนรู้เกี่ยวกับการรีเฟรชข้อมูลใน Power BI ก็คือ การศึกษาจากตัวอย่าง ต่อไปนี้เป็นตัวอย่างของสถานการณ์สมมติในการรีเฟรชข้อมูลที่พบได้บ่อยกว่า:

### <a name="excel-workbook-with-tables-of-data"></a>สมุดงาน Excel กับตารางข้อมูล
คุณมีสมุดงาน Excel ที่มีตารางข้อมูลหลายตาราง แต่ไม่มีตารางใดถูกโหลดลงในตัวแบบข้อมูล Excel คุณใช้ Get Data เพื่ออัปโหลดไฟล์เสมุดงานจากไดรฟ์ในเครื่องของคุณลงใน Power BI และสร้างแดชบอร์ด แต่ในตอนนี้ คุณได้ทำการเปลี่ยนแปลงบางอย่างกับตารางไม่กี่ตารางของสมุดงานบนไดรฟ์ภายในเครื่องของคุณ และต้องการอัปเดตแดชบอร์ดของคุณใน Power BI ด้วยข้อมูลใหม่

ขออภัย การรีเฟรชไม่ได้รับการรองรับในสถานการณ์สมมตินี้ เมื่อต้องการรีเฟรชชุดข้อมูลสำหรับแดชบอร์ดของคุณ คุณจะต้องอัปโหลดสมุดงานใหม่ อย่างไรก็ตาม มีโซลูชันที่ยอดเยี่ยมจริง ๆ ได้แก่ การย้ายไฟล์สมุดงานของคุณไปไว้บน OneDrive หรือ SharePoint Online

เมื่อคุณเชื่อมต่อกับไฟล์บน OneDrive หรือ SharePoint Online รายงานและแดชบอร์ดของคุณก็จะแสดงข้อมูลตามที่อยู่ในไฟล์ ในกรณีนี้ ได้แก่ สมุดงาน Excel ของคุณ Power BI จะตรวจสอบไฟล์ดังกล่าวโดยอัตโนมัติทุกชั่วโมงโดยประมาณเพื่ออัปเดต ถ้าคุณทำการเปลี่ยนแปลงสมุดงาน (ที่จัดเก็บไว้ใน OneDrive หรือ SharePoint Online) การเปลี่ยนแปลงเหล่านั้นจะปรากฏในแดชบอร์ดและรายงานของคุณภายในหนึ่งชั่วโมง คุณไม่จำเป็นต้องตั้งค่าการรีเฟรชเลย อย่างไรก็ตาม ถ้าคุณต้องการดูการอัปเดตของคุณใน Power BI ทันที คุณสามารถรีเฟรชชุดข้อมูลด้วยตนเองได้โดยใช้การรีเฟรชเดี๋ยวนี้

เมื่อต้องการเรียนรู้เพิ่มเติม ดู [ข้อมูล Excel ใน Power BI](service-excel-workbook-files.md) หรือ [รีเฟรชชุดข้อมูลที่สร้างขึ้นจากสมุดงาน Excel บน OneDrive](refresh-excel-file-onedrive.md)

### <a name="excel-workbook-connects-to-a-sql-database-in-your-company"></a>สมุดงาน Excel จะเชื่อมต่อกับฐานข้อมูล SQL ในบริษัทของคุณ
สมมติว่า คุณมีสมุดงาน Excel ที่ชื่อ SalesReport.xlsx บนเครื่องคอมพิวเตอร์ของคุณ Power Query ใน Excel จะถูกใช้เพื่อเชื่อมต่อกับฐานข้อมูล SQL บนเซิร์ฟเวอร์ในบริษัทของคุณและสอบถามข้อมูลยอดขายที่โหลดลงในตัวแบบข้อมูล ทุกเช้า คุณเปิดสมุดงานและกดรีเฟรชเมื่อต้องการอัปเดต PivotTable ของคุณ

ในตอนนี้ คุณต้องการสำรวจข้อมูลยอดขายของคุณใน Power BI คุณจึงใช้ Get Data เพื่อเชื่อมต่อและอัปโหลดสมุดงาน SalesReport.xlsx จากไดรฟ์ในเครื่องของคุณ

ในกรณีนี้ คุณสามารถรีเฟรชข้อมูลในชุดข้อมูล SalesReport.xlsx หรือตั้งค่ากำหนดการรีเฟรชได้ด้วยตนเอง เนื่องจากข้อมูลจริง ๆ แล้วมาจากฐานข้อมูล SQL ในบริษัทของคุณ คุณจึงต้องดาวน์โหลดและติดตั้งเกตเวย์ เมื่อติดตั้งและกำหนดค่าเกตเวย์แล้ว คุณก็จำเป็นต้องเข้าสู่การตั้งค่าของชุดข้อมูล SalesReport และลงชื่อเข้าใช้แหล่งข้อมูล แต่คุณต้องทำเช่นนี้แค่ครั้งเดียวเท่านั้น จากนั้น คุณก็สามารถตั้งค่าการจัดกำหนดการการรีเฟรชเพื่อให้ Power BI เชื่อมต่อโดยอัตโนมัติกับตัวดึงข้อมูล SQL และรับข้อมูลที่อัปเดตแล้ว รายงานและแดชบอร์ดของคุณยังสามารถอัปเดตโดยอัตโนมัติได้อีกด้วย

> [!NOTE]
> ซึ่งจะอัปเดตเฉพาะข้อมูลภายในชุดข้อมูลในบริการ Power BI เท่านั้น ไฟล์ภายในเครื่องของคุณจะไม่มีการอัปเดตโดยเป็นส่วนหนึ่งของการรีเฟรช
> 
> 

เมื่อต้องการเรียนรู้เพิ่มเติม ดู [ข้อมูล Excel ใน Power BI](service-excel-workbook-files.md), [Power BI Gateway-Personal](service-gateway-personal-mode.md), [เกตเวย์ข้อมูลภายในองค์กร](service-gateway-onprem.md), [รีเฟรชชุดข้อมูลที่สร้างขึ้นจากสมุดงาน Excel บนไดรฟ์ภายในเครื่อง](refresh-excel-file-local-drive.md)

### <a name="power-bi-desktop-file-with-data-from-an-odata-feed"></a>ไฟล์ Power BI Desktop ที่มีข้อมูลจากตัวดึงข้อมูล OData
ในกรณีนี้ คุณจะใช้ Get Data ใน Power BI Desktop เพื่อเชื่อมต่อ และนำเข้าข้อมูล census จากตัวดึงข้อมูล OData  คุณสร้างรายงานหลายรายงานใน Power BI Desktop แล้วจึงตั้งชื่อไฟล์ WACensus และบันทึกลงในส่วนที่ใช้ร่วมกันในบริษัทของคุณ จากนั้น จึงเผยแพร่ไฟล์ไปยังบริการ Power BI

ในกรณีนี้ คุณสามารถรีเฟรชข้อมูลด้วยตนเองในชุดข้อมูล WACensus หรือตั้งค่ากำหนดการรีเฟรชได้ เนื่องจากข้อมูลในแหล่งข้อมูลมาจากตัวดึงข้อมูลแบบออนไลน์ OData คุณจึงไม่จำเป็นต้องติดตั้งเกตเวย์ แต่คุณจะต้องเข้าสู่การตั้งค่าของชุดข้อมูล WACensus และลงชื่อเข้าใช้แหล่งข้อมูล OData จากนั้น คุณก็สามารถตั้งค่าการจัดกำหนดการการรีเฟรชเพื่อให้ Power BI เชื่อมต่อกับตัวดึงข้อมูล OData และรับข้อมูลที่อัปเดตแล้วโดยอัตโนมัติ รายงานและแดชบอร์ดของคุณยังสามารถอัปเดตโดยอัตโนมัติได้อีกด้วย

เมื่อต้องการเรียนรู้เพิ่มเติม ดู [เผยแพร่จาก Power BI Desktop](desktop-upload-desktop-files.md), [รีเฟรชชุดข้อมูลที่สร้างจากไฟล์ Power BI Desktop บนไดรฟ์ภายในเครื่อง](refresh-desktop-file-local-drive.md),[รีเฟรชชุดข้อมูลที่สร้างจากไฟล์ Power BI Desktop บน OneDrive ](refresh-desktop-file-onedrive.md)

### <a name="shared-content-pack-from-another-user-in-your-organization"></a>ชุดเนื้อหาที่แชร์จากผู้ใช้อื่นในองค์กรของคุณ
คุณได้เคยเชื่อมต่อกับชุดเนื้อหาระดับองค์กรแล้ว ซึ่งประกอบด้วยแดชบอร์ด รายงานหลายรายงาน และชุดข้อมูล

ในสถานการณ์สมมตินี้ คุณไม่สามารถตั้งค่าการรีเฟรชสำหรับชุดข้อมูลได้ นักวิเคราะห์ข้อมูลที่สร้างชุดเนื้อหาขึ้นมามีหน้าที่รับผิดชอบในการตรวจสอบให้แน่ใจว่า ชุดข้อมูลมีการรีเฟรชโดยขึ้นอยู่กับแหล่งข้อมูลที่ใช้

ถ้าแดชบอร์ดและรายงานจากชุดเนื้อหาของคุณไม่ได้อัปเดต คุณจะต้องการพูดคุยกับนักวิเคราะห์ข้อมูลที่สร้างชุดเนื้อหาขึ้นมา

เมื่อต้องการเรียนรู้เพิ่มเติม ดู [บทนำเกี่ยวกับชุดเนื้อหาระดับองค์กร](service-organizational-content-pack-introduction.md), [ทำงานกับชุดเนื้อหาระดับองค์กร](service-organizational-content-pack-copy-refresh-access.md)

### <a name="content-pack-from-an-online-service-provider-like-salesforce"></a>ชุดเนื้อหาจากผู้ให้บริการออนไลน์ เช่น Salesforce
ใน Power BI คุณใช้ Get Data เพื่อเชื่อมต่อกับและนำเข้าข้อมูลของคุณจากผู้ให้บริการออนไลน์ เช่น Salesforce ก็ไม่มีอะไรต้องทำมากในตอนนี้ ชุดข้อมูล Salesforce ของคุณจะได้รับการจัดกำหนดการโดยอัตโนมัติให้รีเฟรชวันละครั้ง 

เช่นเดียวกันกับผู้ให้บริการออนไลน์ส่วนใหญ่ Salesforce จะอัปเดตข้อมูลวันละครั้งซึ่งโดยปกติแล้วเป็นช่วงกลางคืน คุณสามารถรีเฟรชชุดข้อมูล Salesforce ของคุณด้วยตนเอง หรือตั้งค่ากำหนดการรีเฟรชได้ แต่ก็ไม่จำเป็น เนื่องจาก Power BI จะรีเฟรชชุดข้อมูลโดยอัตโนมัติ และรายงานและแดชบอร์ดของคุณจะสามารถอัปเดตได้อีกด้วย

เมื่อต้องการเรียนรู้เพิ่มเติม ดู [ชุดเนื้อหา Salesforce สำหรับ Power BI](service-connect-to-salesforce.md)

## <a name="troubleshooting"></a>การแก้ไขปัญหา
เมื่อเกิดสิ่งผิดปกติขึ้น ก็มักจะเป็นเพราะว่า Power BI ไม่สามารถลงชื่อเข้าใช้แหล่งข้อมูลได้ หรือถ้าชุดข้อมูลเชื่อมต่อกับแหล่งข้อมูลภายในองค์กร และเกตเวย์อยู่ในสถานะออฟไลน์ ตรวจสอบให้แน่ใจว่า Power BI สามารถลงชื่อเข้าใช้แหล่งข้อมูลได้ ถ้ามีการเปลี่ยนแปลงรหัสผ่านที่คุณลงชื่อเพื่อเข้าใช้แหล่งข้อมูล หรือ Power BI ได้รับการให้ออกจากแหล่งข้อมูล กรุณาลองลงชื่อเข้าใช้แหล่งข้อมูลของคุณอีกครั้งในข้อมูลประจำตัวของแหล่งข้อมูล

สำหรับข้อมูลเพิ่มเติมเกี่ยวกับการแก้ไขปัญหา ดู[เครื่องมือสำหรับสำหรับแก้ไขประเด็นปัญหาในการรีเฟรช](service-gateway-onprem-tshoot.md) และ [การแก้ไขปัญหาสถานการณ์สมมติในการรีเฟรช](refresh-troubleshooting-refresh-scenarios.md)

## <a name="next-steps"></a>ขั้นตอนถัดไป
[เครื่องมือสำหรับแก้ไขประเด็นปัญหาในการรีเฟรช](service-gateway-onprem-tshoot.md)  
[การแก้ไขปัญหาสถานการณ์สมมติในการรีเฟรช](refresh-troubleshooting-refresh-scenarios.md)  
[Power BI Gateway-Personal](service-gateway-personal-mode.md)  
[เกตเวย์ข้อมูลภายในองค์กร](service-gateway-onprem.md)  

มีคำถามเพิ่มเติมหรือไม่ [ลองถามชุมชน Power BI](http://community.powerbi.com/)

