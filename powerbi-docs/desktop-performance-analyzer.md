---
title: ใช้ตัววิเคราะห์ประสิทธิภาพในการตรวจสอบประสิทธิภาพขององค์ประกอบรายงานใน Power BI Desktop
description: ค้นหาประสิทธิภาพของวิชวลและองค์ประกอบรายงานในแง่ของการใช้ทรัพยากรและการตอบสนอง
author: davidiseminger
ms.reviewer: ''
ms.service: powerbi
ms.subservice: powerbi-desktop
ms.topic: conceptual
ms.date: 01/23/2020
ms.author: davidi
LocalizationGroup: Create reports
ms.openlocfilehash: e3e9e8ebc7feda46cb4c79ffd1535807d04a178b
ms.sourcegitcommit: a1409030a1616027b138128695b80f6843258168
ms.translationtype: HT
ms.contentlocale: th-TH
ms.lasthandoff: 01/24/2020
ms.locfileid: "76709772"
---
# <a name="use-performance-analyzer-to-examine-report-element-performance"></a>ใช้ตัววิเคราะห์ประสิทธิภาพในการตรวจสอบประสิทธิภาพขององค์ประกอบรายงาน

ใน **Power BI Desktop** คุณสามารถค้นหาว่าองค์ประกอบรายงานแต่ละรายการของคุณ เช่น วิชวลและสูตร DAX ทำงานอย่างไร การใช้**ตัววิเคราะห์ประสิทธิภาพ** คุณสามารถดูและบันทึกข้อมูลบันทึกที่วัดว่าแต่ละองค์ประกอบของรายงานมีประสิทธิภาพอย่างไรเมื่อผู้ใช้โต้ตอบกับองค์ประกอบดังกล่าว และประสิทธิภาพการทำงานด้านใดที่ใช้ทรัพยากรมากที่สุด (หรือน้อยที่สุด)

![ตัววิเคราะห์ประสิทธิภาพ](media/desktop-performance-analyzer/performance-analyzer-01.png)

ตัววิเคราะห์ประสิทธิภาพตรวจสอบและแสดงระยะเวลาที่จำเป็นสำหรับการอัปเดตหรือรีเฟรชวิชวลทั้งหมดเมื่อการโต้ตอบของผู้ใช้เริ่มต้นขึ้น และนำเสนอข้อมูลเพื่อให้คุณสามารถดู เจาะลึกรายละเอียด หรือส่งออกผลลัพธ์ได้ ตัววิเคราะห์ประสิทธิภาพสามารถช่วยให้คุณระบุวิชวลที่มีผลกระทบต่อประสิทธิภาพการทำงานของรายงานของคุณ และระบุเหตุผลสำหรับผลกระทบ

## <a name="displaying-the-performance-analyzer-pane"></a>แสดงบานหน้าต่างตัววิเคราะห์ประสิทธิภาพ

ใน **Power BI Desktop** ให้เลือกริบบอน **มุมมอง** ในพื้นที่ **แสดง** ของริบบอน **มุมมอง** คุณสามารถเลือกช่องทำเครื่องหมายถัดจาก **ตัววิเคราะห์ประสิทธิภาพ** เพื่อแสดงบานหน้าต่างตัววิเคราะห์ประสิทธิภาพ

![เลือกตัววิเคราะห์ประสิทธิภาพในริบบอนมุมมอง](media/desktop-performance-analyzer/performance-analyzer-02.png)

เมื่อเลือกแล้ว ตัววิเคราะห์ประสิทธิภาพจะแสดงในบานหน้าต่างของตัวเองทางด้านขวาของพื้นที่รายงาน

## <a name="using-performance-analyzer"></a>ใช้ตัววิเคราะห์ประสิทธิภาพ

ตัววิเคราะห์ประสิทธิภาพวัดเวลาการประมวลผล (รวมถึงเวลาในการสร้างหรืออัปเดตวิชวล) ที่จำเป็นในการอัปเดตองค์ประกอบรายงานที่เริ่มต้นขึ้นอันเป็นผลมาจากการโต้ตอบของผู้ใช้ที่ทำให้เกิดการเรียกใช้คิวรี ตัวอย่างเช่น การปรับตัวแบ่งส่วนข้อมูลจำเป็นต้องมีการปรับแต่งวิชวลของตัวแบ่งส่วนข้อมูล คิวรีที่จะส่งไปยังแบบจำลองข้อมูล และวิชวลที่ได้รับผลกระทบจะต้องมีการอัปเดตอันเป็นผลมาจากการตั้งค่าใหม่ 

เมื่อต้องการให้ตัววิเคราะห์ประสิทธิภาพเริ่มต้นการบันทึก เพียงแค่เลือก **เริ่มการบันทึก**

![เริ่มบันทึก](media/desktop-performance-analyzer/performance-analyzer-03.png)

การดำเนินการใดก็ตามที่คุณทำในรายงานจะแสดงขึ้นและบันทึกในบานหน้าต่างตัววิเคราะห์ประสิทธิภาพตามลำดับที่มีการโหลดวิชวลโดย Power BI ตัวอย่างเช่น คุณอาจมีรายงานที่ผู้ใช้แจ้งว่าการรีเฟรชใช้เวลานาน หรือการแสดงวิชวลในรายงานบางวิชวลใช้เวลานานเมื่อมีการปรับแถบเลื่อน ตัววิเคราะห์ประสิทธิภาพสามารถบอกคุณได้ว่าวิชวลใดเป็นสาเหตุ และระบุลักษณะของวิชวลที่ใช้เวลานานที่สุดในการดำเนินการ 

เมื่อคุณเริ่มการบันทึกแล้ว ปุ่ม **เริ่มการบันทึก** จะเป็นสีเทา (ไม่ทำงานเนื่องจากคุณได้เริ่มการบันทึกแล้ว) และปุ่ม **หยุด** ทำงานอยู่ 

ตัววิเคราะห์ประสิทธิภาพจะรวบรวมและแสดงข้อมูลการวัดประสิทธิภาพในแบบเรียลไทม์ ดังนั้นแต่ละครั้งที่คุณคลิกบนวิชวล ย้ายตัวแบ่งส่วนข้อมูล หรือโต้ตอบในวิธีอื่น ตัววิเคราะห์ประสิทธิภาพจะแสดงผลลัพธ์ของประสิทธิภาพการทำงานในบานหน้าต่างทันที

ถ้าบานหน้าต่างมีข้อมูลมากกว่าที่สามารถแสดงได้ แถบเลื่อนจะปรากฏขึ้นเพื่อนำทางไปยังข้อมูลเพิ่มเติม

การโต้ตอบแต่ละรายการจะมีตัวระบุส่วนในบานหน้าต่าง อธิบายการดำเนินการที่เริ่มต้นรายการบันทึก ในรูปภาพต่อไปนี้ การโต้ตอบคือ ผู้ใช้ปรับตัวแบ่งส่วนข้อมูล

![ส่วนขึ้นอยู่กับชนิดของการโต้ตอบ](media/desktop-performance-analyzer/performance-analyzer-04.png)

ข้อมูลบันทึกของแต่ละวิชวลจะประกอบด้วยเวลาที่ใช้ (ระยะเวลา) ในการดำเนินงานตามหมวดหมู่ต่อไปนี้ให้เสร็จสมบูรณ์:

* **คิวรี DAX** - ถ้าจำเป็นต้องมีคิวรี DAX นี่คือเวลาระหว่างวิชวลที่ส่งคิวรี และสำหรับ Analysis Services เพื่อส่งคืนผลลัพธ์
* **การแสดงวิชวล** - เวลาที่ต้องใช้ในการวาดวิชวลลงบนหน้าจอ รวมถึงเวลาที่ต้องใช้เพื่อดึงรูปภาพของเว็บหรือการเข้ารหัสภูมิศาสตร์ 
* **อื่น ๆ** - เวลาที่วิชวลต้องการสำหรับการจัดเตรียมคิวรี รอให้วิชวลอื่นเสร็จสมบูรณ์ หรือดำเนินการประมวลผลเบื้องหลังอื่น ๆ

ค่า**ช่วงเวลา (ms)** แสดงความแตกต่างระหว่างประทับเวลา *เริ่มต้น* และ *สิ้นสุด* สำหรับแต่ละการดำเนินการ พื้นที่ทำงานและการดำเนินการวิชวลส่วนใหญ่ทำงานตามลำดับบนเธรดอินเทอร์เฟซผู้ใช้เดียว ซึ่งใช้ร่วมกันหลายการดำเนินการ ช่วงเวลาที่รายงานรวมประกอบด้วยที่อยู่ในคิวขณะที่การดำเนินการอื่นเสร็จสมบูรณ์ [ตัวอย่างตัววิเคราะห์ประสิทธิภาพ](https://github.com/microsoft/powerbi-desktop-samples/tree/master/Performance%20Analyzer)บน GitHub และ[เอกสาร](https://github.com/microsoft/powerbi-desktop-samples/blob/master/Performance%20Analyzer/Power%20BI%20Performance%20Analyzer%20Export%20File%20Format.docx)ที่เกี่ยวข้องให้รายละเอียดเกี่ยวกับวิธีการสร้างวิชวลข้อมูลคิวรี และวิธีการแสดงผลข้อมูลดังกล่าว


![องค์ประกอบของข้อมูลบันทึก](media/desktop-performance-analyzer/performance-analyzer-06.png)

หลังจากที่คุณโต้ตอบกับองค์ประกอบของรายงานที่คุณต้องการวัดผลด้วยตัววิเคราะห์ประสิทธิภาพ แล้วคุณสามารถเลือกปุ่ม **หยุด** ข้อมูลประสิทธิภาพยังคงอยู่ในบานหน้าต่างหลังจากคุณเลือก **หยุด** เพื่อให้คุณนำไปวิเคราะห์

หากต้องการล้างข้อมูลในบานหน้าต่างตัววิเคราะห์ประสิทธิภาพ ให้เลือก **ล้าง** ข้อมูลทั้งหมดจะถูกลบออกและไม่ได้รับการบันทึกเมื่อคุณเลือก **ล้าง** ดูหัวข้อถัดไปเพื่อเรียนรู้วิธีการบันทึกข้อมูลในรายการบันทึก 

## <a name="refreshing-visuals"></a>การรีเฟรชวิชวล

คุณสามารถเลือก **รีเฟรชวิชวล** ในบานหน้าต่างตัววิเคราะห์ประสิทธิภาพเพื่อรีเฟรชวิชวลทั้งหมดในหน้าปัจจุบันของรายงาน และด้วยเหตุนี้ ตัววิเคราะห์ประสิทธิภาพจึงรวบรวมข้อมูลเกี่ยวกับวิชวลดังกล่าวทั้งหมด

คุณยังสามารถรีเฟรชวิชวลแต่ละอันแยกต่างหากได้ เมื่อตัววิเคราะห์ประสิทธิภาพกำลังบันทึก คุณสามารถเลือก **รีเฟรชวิชวลนี้** ที่มุมขวาบนของแต่ละวิชวล เพื่อรีเฟรชวิชวลนั้น และเก็บข้อมูลประสิทธิภาพของวิชวลดังกล่าว

![รีเฟรชวิชวลแต่ละอันแยกต่างหาก](media/desktop-performance-analyzer/performance-analyzer-07.png)

## <a name="saving-performance-information"></a>การบันทึกข้อมูลประสิทธิภาพ

คุณสามารถบันทึกข้อมูลที่ตัววิเคราะห์ประสิทธิภาพสร้างเกี่ยวกับรายงานได้โดยการเลือกปุ่ม**ส่งออก** การเลือก**ส่งออก** จะสร้างไฟล์ .json ที่มีข้อมูลจากบานหน้าต่างตัววิเคราะห์ประสิทธิภาพ 

![บันทึกไฟล์บันทึกสำหรับตัววิเคราะห์ประสิทธิภาพ](media/desktop-performance-analyzer/performance-analyzer-05.png)


## <a name="next-steps"></a>ขั้นตอนถัดไป
สำหรับข้อมูลเพิ่มเติมเกี่ยวกับ **Power BI Desktop** และวิธีการเริ่มต้นใช้งาน ตรวจสอบบทความต่อไปนี้

* [Power BI Desktop คืออะไร](desktop-what-is-desktop.md)
* [ภาพรวมคิวรี่กับ Power BI Desktop](desktop-query-overview.md)
* [แหล่งข้อมูลใน Power BI Desktop](desktop-data-sources.md)
* [เชื่อมต่อกับข้อมูลใน Power BI Desktop](desktop-connect-to-data.md)
* [จัดรูปร่างและรวมข้อมูลด้วย Power BI Desktop](desktop-shape-and-combine-data.md)
* [งานคิวรี่ที่ใช้บ่อยใน Power BI Desktop](desktop-common-query-tasks.md)   

สำหรับข้อมูลเกี่ยวกับตัวอย่างตัววิเคราะห์ประสิทธิภาพ ให้ดูแหล่งข้อมูลต่อไปนี้

* [ตัวอย่างตัววิเคราะห์ประสิทธิภาพ](https://github.com/microsoft/powerbi-desktop-samples/tree/master/Performance%20Analyzer)
* [เอกสารตัวอย่างตัววิเคราะห์ประสิทธิภาพ](https://github.com/microsoft/powerbi-desktop-samples/blob/master/Performance%20Analyzer/Power%20BI%20Performance%20Analyzer%20Export%20File%20Format.docx)