---
title: ใช้การจัดกลุ่ม และจัดช่องเก็บใน Power BI Desktop
description: เรียนรู้วิธีการจัดกลุ่ม และจัดช่องเก็บใน Power BI Desktop
author: davidiseminger
ms.reviewer: ''
ms.custom: seodec18
ms.service: powerbi
ms.subservice: powerbi-desktop
ms.topic: conceptual
ms.date: 12/18/2019
ms.author: davidi
LocalizationGroup: Create reports
ms.openlocfilehash: 525f7bf4c967722d8f98a9184127bc8c7907cea1
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: th-TH
ms.lasthandoff: 05/05/2020
ms.locfileid: "75729934"
---
# <a name="use-grouping-and-binning-in-power-bi-desktop"></a>ใช้การจัดกลุ่ม และจัดช่องเก็บใน Power BI Desktop
เมื่อ Power BI Desktop สร้างวิชวล จะรวมข้อมูลของคุณให้เป็นส่วน (หรือกลุ่ม) โดยยึดตามค่าที่พบในข้อมูลเบื้องต้น ซึ่งปกติแล้วจะทำงานได้ดี แต่อาจมีบางครั้งเมื่อคุณต้องการปรับวิธีการจัดกลุ่มเหล่านั้น ตัวอย่างเช่น คุณอาจต้องการวางผลิตภัณฑ์สามประเภทเข้าในประเภทที่ใหญ่ขึ้น (ในหนึ่ง*กลุ่ม*) หรือคุณอาจต้องการดูยอดขายตัวเลขในแท่งกราฟขนาด 1,000,000 ดอลลาร์แทนที่จะหารเป็นจำนวนเท่าๆ 923,983 ดอลลาร์

ใน Power BI Desktop คุณสามารถ*จัดกลุ่ม*จุดข้อมูล เพื่อช่วยให้คุณเห็น วิเคราะห์ สำรวจข้อมูลและแนวโน้มในวิชวลของคุณได้ชัดเจนขึ้น คุณยังสามารถกำหนด*แท่งกราฟ* เพื่อใส่ค่าลงในกลุ่มที่มีขนาดเท่ากันที่ช่วยให้คุณไปยังข้อมูลแบบรูปภาพในวิธีที่สื่อความหมายได้ดียิ่งขึ้น การดำเนินการนี้มักเรียกว่า *binning*

## <a name="using-grouping"></a>ใช้งานการจัดกลุ่ม
เพื่อใช้การจัดกลุ่ม เลือกองค์ประกอบอย่างน้อยสองอย่างบนวิชวล โดยใช้ Ctrl + คลิก เพื่อเลือกหลายองค์ประกอบ จากนั้นคลิกขวาที่หนึ่งในองค์ประกอบการเลือกหลายส่วนและเลือก **กลุ่ม** จากเมนูบริบท

![คำสั่งกลุ่ม, กราฟ, การจัดกลุ่ม, Power BI Desktop](media/desktop-grouping-and-binning/grouping-binning_1.png)

เมื่อสร้างกลุ่มขึ้นแล้ว กลุ่มจะถูกเพิ่มลงในบักเก็ต**คำอธิบายแผนภูมิ**สำหรับวิชวล กลุ่มจะยังปรากฏในรายการ **เขตข้อมูล** อีกด้วย

![รายการคำอธิบายแผนภูมิและเขตข้อมูล, การจัดกลุ่ม, Power BI Desktop](media/desktop-grouping-and-binning/grouping-binning_2.png)

เมื่อมีกลุ่มแล้ว คุณจะสามารถแก้ไขสมาชิกของกลุ่มดังกล่าวได้อย่างง่ายดาย คลิกขวาที่เขตข้อมูลจากบักเก็ต **คำอธิบายแผนภูมิ** หรือจากรายการ **เขตข้อมูล** จากนั้นเลือก **แก้ไขกลุ่ม**

![แก้ไขคำสั่งกลุ่ม, รายการคำอธิบายแผนภูมิและเขตข้อมูล, Power BI Desktop](media/desktop-grouping-and-binning/grouping-binning_3.png)

ในกล่องโต้ตอบ **กลุ่ม** คุณสามารถสร้างกลุ่มใหม่หรือปรับเปลี่ยนกลุ่มที่มีอยู่ได้ นอกจากนี ้คุณยังสามารถ *เปลี่ยนชื่อ* กลุ่มใด ๆ ได้ เพียงคลิกสองครั้งที่ชื่อกลุ่มในกล่อง **กลุ่มและสมาชิก** จากนั้น ป้อนชื่อใหม่

คุณสามารถทำหลากหลายอย่างได้ด้วยการจัดกลุ่ม คุณสามารถเพิ่มรายการจากรายการ**ค่าที่ยังไม่ได้จัดกลุ่ม** ลงในกลุ่มใหม่ หรือลงในกลุ่มที่มีอยู่แล้วได้ เมื่อต้องการสร้างกลุ่มใหม่ เลือกอย่างน้อยสองหน่วยข้อมูล (ใช้ Ctrl + คลิก) จากกล่อง**ค่าที่ยังไม่ได้จัดกลุ่ม** และจากนั้นเลือกปุ่ม **กลุ่ม** ด้านล่างกล่องนั้น

คุณสามารถเพิ่มค่าที่ยังไม่ได้จัดกลุ่มลงในกลุ่มที่มีอยู่: เพียงแค่เลือก **ค่าที่ยังไม่ได้จัดกลุ่ม** จากนั้นเลือกกลุ่มที่มีอยู่ที่คุณต้องการเพิ่มค่า แล้วเลือกปุ่ม **กลุ่ม** เมื่อต้องการนำหน่วยข้อมูลออกจากกลุ่ม เลือกจากกล่อง**กลุ่มและสมาชิก** และจากนั้น เลือก**ยกเลิกการจัดกลุ่ม** นอกจากนี้ คุณยังสามารถย้ายหมวดหมู่ที่ยังไม่ได้จัดกลุ่มไปยังกลุ่ม **อื่นๆ** หรือปล่อยไว้โดยไม่จัดกลุ่มเช่นเดิมก็ได้

![กล่องโต้ตอบกลุ่ม, Power BI Desktop](media/desktop-grouping-and-binning/grouping-binning_4.png)

> [!NOTE]
> คุณสามารถสร้างกลุ่มสำหรับเขตข้อมูลใด ๆ ใน **เขตข้อมูล** โดยไม่จำเป็นต้องเลือกหน่วยข้อมูลหลายรายการจากวิชวลที่มีอยู่ เพียงคลิกขวาที่เขตข้อมูล และเลือก**กลุ่มใหม่**จากเมนูที่ปรากฏขึ้น

## <a name="using-binning"></a>ใช้งานการจัดช่องเก็บ
คุณสามารถตั้งค่าขนาดช่องเก็บสำหรับเขตข้อมูลตัวเลข และเวลาใน **Power BI Desktop** ได้ คุณสามารถใช้การจัดช่องเก็บ (Binning) เพื่อให้ Power BI Desktop แสดงข้อมูลด้วยขนาดที่ถูกต้อง

เมื่อต้องการปรับใช้ขนาดช่องเก็บ คลิกขวาที่ **เขตข้อมูล** และเลือก **กลุ่มใหม่**

![คำสั่งกลุ่มใหม่, รายการเขตข้อมูล, Power BI Desktop](media/desktop-grouping-and-binning/grouping-binning_5.png)

จากกล่องโต้ตอบ **กลุ่ม** แสดง**ขนาดช่องเก็บ**เป็นขนาดที่คุณต้องการ

![ขนาดช่องเก็บ, กล่องโต้ตอบกลุ่ม, Power BI Desktop](media/desktop-grouping-and-binning/grouping-binning_6.png)

เมื่อคุณเลือก**ตกลง** คุณจะสังเกตเห็นว่า เขตข้อมูลใหม่ปรากฏในบานหน้าต่าง**เขตข้อมูล** ที่มี **(ช่องเก็บ)** ต่อท้าย คุณยังสามารถลากเขตข้อมูลนั้นลงบนพื้นที่ทำงานเพื่อใช้ขนาดช่องเก็บนั้นในวิชวล

![ลากเขตข้อมูลช่องเก็บลงบนพื้นที่ทำงาน, Power BI Desktop](media/desktop-grouping-and-binning/grouping-binning_7.png)

ถ้าต้องการดูสาธิต*การจัดช่องเก็บ* โปรดดูที[วิดีโอ](https://www.youtube.com/watch?v=BRvdZSfO0DY)นี้

และนั่นคือทั้งหมดเกี่ยวกับ*การจัดกลุ่ม*และ*การจัดช่องเก็บ* เพื่อให้แน่ใจว่า วิชวลในรายงานของคุณแสดงข้อมูลในแบบที่คุณต้องการ
