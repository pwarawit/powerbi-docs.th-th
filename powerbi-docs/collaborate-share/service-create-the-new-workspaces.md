---
title: สร้างพื้นที่ทำงานใหม่ - Power BI
description: เรียนรู้วิธีการสร้างพื้นที่ทำงานใหม่ คอลเลกชันของแดชบอร์ด รายงาน และรายงานที่มีการแบ่งหน้าที่สร้างขึ้นเพื่อนำเสนอเมทริกซ์หลักสำหรับองค์กรของคุณ
author: maggiesMSFT
ms.reviewer: lukaszp
ms.service: powerbi
ms.subservice: powerbi-service
ms.topic: conceptual
ms.date: 05/26/2020
ms.author: maggies
ms.custom: contperfq4
LocalizationGroup: Share your work
ms.openlocfilehash: edc06d7a46589c999e4bf18613c0c75f6d5bf983
ms.sourcegitcommit: a7b142685738a2f26ae0a5fa08f894f9ff03557b
ms.translationtype: HT
ms.contentlocale: th-TH
ms.lasthandoff: 05/28/2020
ms.locfileid: "84120605"
---
# <a name="create-the-new-workspaces-in-power-bi"></a>สร้างพื้นที่ทำงานใหม่ใน Power BI

บทความนี้อธิบายถึงวิธีการสร้าง*พื้นที่ทำงานใหม่*หนึ่งพื้นที่แทนที่จะเป็นพื้นที่ทำงาน*แบบคลาสสิก* พื้นที่ทำงานทั้งสองประเภทคือสถานที่ที่จะร่วมงานกับเพื่อนร่วมงาน ในพื้นที่เหล่านั้น คุณสามารถสร้างคอลเลกชันของแดชบอร์ด รายงาน และรายงานที่มีการแบ่งหน้า ถ้าคุณต้องการ คุณยังสามารถรวมคอลเลกชันนั้นลงใน*แอป* และแจกจ่ายไปยังผู้ชมที่กว้างขึ้นได้

นี่คือความแตกต่างของพื้นที่ทำงานใหม่จากเดิม ในพื้นที่ทำงานใหม่ คุณสามารถ:

- กำหนดบทบาทพื้นที่ทำงานให้กับกลุ่มผู้ใช้และบุคคล
- สร้างพื้นที่ทำงานใน Power BI โดยไม่ต้องสร้าง Microsoft 365 Group
- ใช้บทบาทพื้นที่ทำงานที่ละเอียดมากขึ้นในการจัดการสิทธิ์ที่ยืดหยุ่นขึ้น

:::image type="content" source="media/service-create-the-new-workspaces/power-bi-workspace-sales-marketing.png" alt-text="ตัวอย่างพื้นที่ทำงานด้านการขายและการตลาด":::

สำหรับพื้นหลังเพิ่มเติม ดูบทความ [พื้นที่ทำงานใหม่](service-new-workspaces.md)

พร้อมที่จะโยกย้ายจากพื้นที่ทำงานแบบคลาสสิกของคุณหรือยัง ดู [อัปเกรดพื้นที่ทำงานแบบคลาสสิกเป็นพื้นที่งานใหม่ใน Power BI](service-upgrade-workspaces.md) สำหรับรายละเอียด

> [!NOTE]
> เมื่อต้องการบังคับใช้การรักษาความปลอดภัยระดับแถว (RLS) สำหรับผู้ใช้ Power BI Pro ที่เรียกดูเนื้อหาในพื้นที่ทำงาน ให้มอบหมายบทบาทผู้ชมให้แก่ผู้ใช้

## <a name="create-one-of-the-new-workspaces"></a>สร้างพื้นที่ทำงานใหม่หนึ่งพื้นที่

1. เริ่มต้นโดยการสร้างพื้นที่ทำงาน เลือก **พื้นที่ทำงาน** > **สร้างพื้นที่ทำงาน**
   
     ![สร้างพื้นที่ทำงาน](media/service-create-the-new-workspaces/power-bi-workspace-create.png)

2. คุณกำลังสร้างพื้นที่ทำงานที่อัปเกรดโดยอัตโนมัติ เว้นแต่ว่าคุณจะเลือกที่จะ**แปลงกลับเป็นแบบดั้งเดิม**
   
     ![ประสบการณ์ในพื้นที่ทำงานใหม่](media/service-create-the-new-workspaces/power-bi-new-workspace.png)
     
     ถ้าคุณเลือก**แปลงกลับเป็นแบบคลาสสิก** คุณจะสร้าง[พื้นที่ทำงานโดยยึดตาม Microsoft 365 Group](service-create-workspaces.md)

2. ตั้งชื่อพื้นที่ทำงานที่ไม่ซ้ำกัน ถ้าไม่มีชื่อ แก้ไขโดยให้ชื่อที่ไม่ซ้ำกัน
   
     แอปที่คุณสร้างจากพื้นที่ทำงานจะมีชื่อและไอคอนเดียวกันกับพื้นที่ทำงาน
   
1. ต่อไปนี้คือรายการที่เป็นตัวเลือกบางอย่างที่คุณสามารถตั้งค่าสำหรับพื้นที่ทำงานของคุณ:

    อัปโหลด**รูปพื้นที่ทำงาน** ไฟล์สามารถเป็นรูปแบบ .png หรือ .jpg ได้ ขนาดไฟล์จะต้องน้อยกว่า 45 KB
    
    [เพิ่ม**รายชื่อติดต่อ**](#create-a-contact-list) ตามค่าเริ่มต้น ผู้ดูแลระบบพื้นที่ทำงานเป็นผู้ติดต่อ 
    
    [ระบุ**OneDrive ของพื้นที่ทำงาน**](#set-a-workspace-onedrive) เพื่อใช้ตำแหน่งที่จัดเก็บไฟล์ Microsoft 365 Group 

    หากต้องการกำหนดพื้นที่ทำงานสำหรับ**ความจุเฉพาะ**บนแท็บ**พรีเมียม** เลือก**ความจุเฉพาะ**
     
    ![ความจุเฉพาะ](media/service-create-the-new-workspaces/power-bi-workspace-premium.png)

1. เลือก**บันทึก**

    Power BI จะสร้างพื้นที่ทำงาน และเปิดพื้นที่ทำงานนั้น ซึ่งคุณจะเห็นในรายการของพื้นที่ทำงานที่คุณเป็นสมาชิก 

## <a name="create-a-contact-list"></a>สร้างรายชื่อผู้ติดต่อ

คุณสามารถระบุได้ว่าจะให้ผู้ใช้รายใดได้รับการแจ้งเตือนเกี่ยวกับปัญหาที่เกิดขึ้นในพื้นที่ทำงาน ตามค่าเริ่มต้นผู้ใช้หรือกลุ่มใด ๆ ที่ระบุเป็นผู้ดูแลระบบพื้นที่ทำงานได้รับการแจ้งเตือน แต่คุณสามารถเพิ่มบุคคลอื่นลงใน*รายชื่อผู้ติดต่อ*ได้ ผู้ใช้หรือกลุ่มต่าง ๆ ในรายการที่ติดต่อจะระบุอยู่ในอินเทอร์เฟซผู้ใช้ (UI) เพื่อให้ความช่วยเหลือเกี่ยวกับพื้นที่ทำงานแก่ผู้ใช้

1. เข้าถึงการตั้งค่า**รายชื่อผู้ติดต่อ**ใหม่ด้วยหนึ่งในสองวิธี:

    ในบานหน้าต่าง**สร้างพื้นที่ทำงาน**เมื่อคุณสร้างในครั้งแรก

    ในบานหน้าต่างการนำทาง เลือกลูกศรถัดจาก**พื้นที่ทำงาน** เลือก**ตัวเลือกเพิ่มเติม** (...) ถัดจากชื่อพื้นที่ทำงานของคุณ > **การตั้งค่าพื้นที่ทำงาน** บานหน้าต่าง**การตั้งค่า**จะเปิดขึ้น

    ![การตั้งค่าพื้นที่ทำงาน](media/service-create-the-new-workspaces/power-bi-workspace-new-settings.png)

2. ภายใต้ **ขั้นสูง** > **รายชื่อผู้ติดต่อ** ใช้ค่าเริ่มต้น, **ผู้ดูแลระบบพื้นที่ทำงาน**, หรือเพิ่มรายชื่อ **กลุ่มหรือผู้ใช้ที่เฉพาะเจาะจง**ของคุณเอง 

    ![รายการผู้ติดต่อของพื้นที่ทำงาน](media/service-create-the-new-workspaces/power-bi-workspace-contacts.png)

3. เลือก**บันทึก**

## <a name="set-a-workspace-onedrive"></a>ตั้งค่า OneDrive ของพื้นที่ทำงาน

คุณลักษณะ OneDrive ของพื้นที่ทำงานช่วยให้คุณสามารถกำหนดค่า Microsoft 365 Group ที่มีที่จัดเก็บไฟล์ SharePoint Document Library พร้อมใช้งานสำหรับผู้ใช้พื้นที่ทำงาน คุณสร้างกลุ่มภายนอก Power BI ก่อน 

Power BI ไม่ซิงค์สิทธิ์ของผู้ใช้หรือกลุ่มที่มีการกำหนดค่าให้มีสิทธิ์การเข้าถึงพื้นที่ทำงานด้วยการเป็นสมาชิกของ Microsoft 365 Group แนวทางปฏิบัติที่ดีที่สุดคือการให้ [สิทธิ์การเข้าถึงพื้นที่ทำงาน ](#give-access-to-your-workspace)กับ Microsoft 365 Group เดียวกันซึ่งมีที่เก็บข้อมูลไฟล์ที่คุณกำหนดค่าในการตั้งค่า Microsoft 365 Group นี้ จากนั้นจัดการการเข้าถึงพื้นที่ทำงานโดยการจัดการสมาชิกของ Microsoft 365 Group 

1. เข้าถึงการตั้งค่า**พื้นที่ทำงาน OneDrive** ใหม่ในหนึ่งในสองวิธี:

    ในบานหน้าต่าง**สร้างพื้นที่ทำงาน**เมื่อคุณสร้างในครั้งแรก

    ในบานหน้าต่างการนำทาง เลือกลูกศรถัดจาก**พื้นที่ทำงาน** เลือก**ตัวเลือกเพิ่มเติม** (...) ถัดจากชื่อพื้นที่ทำงานของคุณ > **การตั้งค่าพื้นที่ทำงาน** บานหน้าต่าง**การตั้งค่า**จะเปิดขึ้น

    ![การตั้งค่าพื้นที่ทำงาน](media/service-create-the-new-workspaces/power-bi-workspace-new-settings.png)

2. ภายใต้ **ขั้นสูง** > **พื้นที่ทำงาน OneDrive** พิมพ์ชื่อของ Microsoft 365 Group ที่คุณสร้างก่อนหน้านี้ พิมพ์เพียงชื่อไม่ใช่ URL Power BI จะเลือก OneDrive สำหรับกลุ่มโดยอัตโนมัติ

    ![ระบุตำแหน่งที่ตั้ง OneDrive](media/service-create-the-new-workspaces/power-bi-new-workspace-onedrive.png)

3. เลือก**บันทึก**

### <a name="access-the-workspace-onedrive-location"></a>เข้าถึงตำแหน่งที่ตั้งพื้นที่ทำงาน OneDrive

หลังจากที่คุณกำหนดค่าตำแหน่งที่ตั้ง OneDrive แล้ว คุณจะได้รับในลักษณะเดียวกับที่คุณได้รับแหล่งข้อมูลอื่น ๆ ในบริการของ Power BI

1. ในบานหน้าต่างนำทาง ให้เลือก**รับข้อมูล** จากนั้นไปที่กล่อง**ไฟล์**แล้วเลือก**รับ**

    ![รับข้อมูล รับไฟล์](media/service-create-the-new-workspaces/power-bi-get-data-files.png)

1.  รายการ **OneDrive – Business** คือ OneDrive สำหรับธุรกิจของคุณเอง OneDrive ที่สองคือรายการที่คุณเพิ่ม

    ![ตำแหน่งที่ตั้งไฟล์พื้นที่ทำงาน - ดูข้อมูล](media/service-create-the-new-workspaces/power-bi-new-workspace-get-data-onedrive.png)

### <a name="connect-to-apps-in-new-workspaces"></a>เชื่อมต่อกับแอปในพื้นที่ทำงานใหม่

ประสบการณ์การใช้งานของพื้นที่ทำงานใหม่สร้างและใช้*แอป*แทนที่จะเป็นชุดเนื้อหา แอปคือคอลเลกชันของแดชบอร์ด รายงาน และชุดข้อมูลที่เชื่อมต่อกับบริการของบุคคลที่สามและข้อมูลองค์กร แอปจะทำให้ง่ายต่อการรับข้อมูลจากบริการต่าง ๆ เช่น Microsoft Dynamics CRM, Salesforce และ Google Analytics

ในการใช้งานของพื้นที่ทำงานใหม่ คุณไม่สามารถสร้าง หรือใช้ชุดเนื้อหาระดับองค์กร ถามทีมภายในของคุณเพื่อจัดหาแอปสำหรับชุดเนื้อหาใด ๆ ที่คุณกำลังใช้อยู่ในขณะนี้ 

## <a name="give-access-to-your-workspace"></a>ให้สิทธิ์การเข้าถึงพื้นที่ทำงานของคุณ

ทุกคนที่มีบทบาทเป็นผู้ดูแลระบบในพื้นที่ทำงานสามารถให้ผู้อื่นเข้าถึงพื้นที่ทำงานได้

1. เนื่องจากคุณเป็นผู้ดูแลระบบในรายการเนื้อหาของพื้นที่ทำงาน คุณจะเห็น**การเข้าถึง**

    ![รายการเนื้อหาของพื้นที่ทำงาน](media/service-create-the-new-workspaces/power-bi-workspace-access-icon.png)

1. เพิ่มกลุ่มความปลอดภัย รายการการแจกจ่าย Microsoft 365 Group หรือบุคคลลงในพื้นที่ทำงานเหล่านี้เป็นผู้ชม สมาชิก ผู้สนับสนุน หรือผู้ดูแลระบบ ดู[บทบาทในพื้นที่ทำงานใหม่](service-new-workspaces.md#roles-in-the-new-workspaces)สำหรับคำอธิบายเรื่องบทบาทที่แตกต่างกัน

    ![พื้นที่ทำงานเพิ่มสมาชิก ผู้ดูแลระบบ ผู้สนับสนุน](media/service-create-the-new-workspaces/power-bi-workspace-add-members.png)

9. เลือก**เพิ่ม** > **ปิด**


## <a name="distribute-an-app"></a>แจกจ่ายแอป

ถ้าคุณต้องการแจกจ่ายเนื้อหาอย่างเป็นทางการไปยังผู้ชมจำนวนมากในองค์กรของคุณ คุณสามารถเผยแพร่*แอป*จากพื้นที่ทำงานของคุณได้  เมื่อเนื้อหาพร้อมแล้ว คุณสามารถเลือกแดชบอร์ดและรายงานที่คุณต้องการเผยแพร่และเผยแพร่เป็นแอป คุณสามารถสร้างแอปหนึ่งจากแต่ละพื้นที่ทำงาน

อ่านเกี่ยวกับ[วิธีการเผยแพร่แอปจากพื้นที่ทำงานใหม่](service-create-distribute-apps.md)

## <a name="next-steps"></a>ขั้นตอนถัดไป
* อ่านเกี่ยวกับ[การจัดระเบียบงานในการใช้งานพื้นที่ทำงานใหม่ใน Power BI](service-new-workspaces.md)
* [สร้างพื้นที่ทำงานแบบดั้งเดิม](service-create-workspaces.md)
* [เผยแพร่แอปจากพื้นที่ทำงานใหม่ใน Power BI ](service-create-distribute-apps.md)
* มีคำถามหรือไม่ [ลองถามชุมชน Power BI](https://community.powerbi.com/)
