---
title: การใช้ป้ายชื่อระดับความลับใน Power BI
description: เรียนรู้วิธีการใช้ป้ายชื่อระดับความลับของข้อมูลใน Power BI
author: paulinbar
ms.reviewer: ''
ms.service: powerbi
ms.subservice: powerbi-service
ms.topic: conceptual
ms.date: 10/25/2019
ms.author: painbar
LocalizationGroup: Data from files
ms.openlocfilehash: e947802276b395df3ed671d44967a1558654aab2
ms.sourcegitcommit: bfc2baf862aade6873501566f13c744efdd146f3
ms.translationtype: HT
ms.contentlocale: th-TH
ms.lasthandoff: 05/13/2020
ms.locfileid: "83147135"
---
# <a name="apply-data-sensitivity-labels-in-power-bi-preview"></a>ใช้ป้ายชื่อระดับความลับใน Power BI (ตัวอย่าง)

เมื่อเปิดใช้งานป้ายชื่อระดับความลับในบริการของ Power BI คุณสามารถปกป้องแดชบอร์ด รายงาน ชุดข้อมูล และกระแสข้อมูลของคุณจากการเข้าถึงโดยไม่ได้รับอนุญาตและการรั่วไหลโดยใช้ป้ายชื่อระดับความลับของข้อมูลกับแหล่งข้อมูลดังกล่าว การติดป้ายข้อมูลด้วยป้ายชื่อระดับความลับของข้อมูลอย่างถูกต้องช่วยให้มั่นใจได้ว่าเฉพาะผู้ที่ได้รับอนุญาตเท่านั้นที่สามารถเข้าถึงข้อมูลของคุณได้

เมื่อเปิดใช้งานการป้องกันข้อมูล ป้ายชื่อระดับความลับจะปรากฏในคอลัมน์ความลับในมุมมองรายการของแดชบอร์ด รายงาน ชุดข้อมูล และกระแสข้อมูล

![เปิดใช้งานป้ายชื่อระดับความลับของข้อมูล](media/service-security-apply-data-sensitivity-labels/apply-data-sensitivity-labels-01.png)

> [!NOTE]
> การนำป้ายชื่อระดับความลับไปใช้กับแดชบอร์ด รายงาน ชุดข้อมูล และกระแสข้อมูลของ Power BI ต้องมีสิทธิ์การใช้งานและสิทธิ์อนุญาตบางอย่าง โปรดดู [การใช้ป้ายชื่อระดับความลับ](#applying-sensitivity-labels)สำหรับรายละเอียด

## <a name="applying-sensitivity-labels"></a>การใช้ป้ายชื่อระดับความลับ

เมื่อต้องการใช้ป้ายชื่อระดับความลับใน Power BI และองค์กรของคุณต้องมีข้อกำหนดดังต่อไปนี้อยู่ก่อน:

* องค์กรของคุณต้องกำหนดป้ายชื่อระดับความลับใน [ศูนย์ความปลอดภัยของ Microsoft 365](https://security.microsoft.com/) หรือ [ศูนย์การปฏิบัติตามข้อบังคับ Microsoft 365](https://compliance.microsoft.com/)
* คุณต้องเป็นสมาชิกของกลุ่มความปลอดภัยที่มีสิทธิ์ใช้ป้ายชื่อระดับความลับของข้อมูลตามที่อธิบายไว้ในบทความชื่อ [เปิดใช้งานป้ายชื่อระดับความลับของข้อมูลใน Power BI (ตัวอย่าง)](../admin/service-security-enable-data-sensitivity-labels.md#enable-data-sensitivity-labels)
* คุณต้องมีสิทธิ์การใช้งาน Power BI Pro และสิทธิ์แก้ไขบนแหล่งข้อมูลที่คุณต้องการติดป้ายชื่อ 
* คุณต้องมีสิทธิ์การใช้งานของ Azure Information Protection แบบ Premium P1 หรือ Premium P2 สามารถซื้อ Microsoft Azure Information Protection แบบสแตนด์อโลนหรือผ่านหนึ่งในชุดโปรแกรมสิทธิ์การใช้งานของ Microsoft ได้ โปรดดู [การกำหนดราคา Azure Information Protection](https://azure.microsoft.com/pricing/details/information-protection/) สำหรับรายละเอียด

เมื่อต้องการใช้หรือเปลี่ยนป้ายชื่อระดับความลับในรายงาน ให้คลิกไอคอนการตั้งค่ารายงานบนรายการพื้นที่ทำงาน แล้วไปที่ส่วนความลับของข้อมูลในบานหน้าต่างการตั้งค่าด้านข้าง เลือกป้ายชื่อระดับความลับที่เหมาะสมและบันทึกการตั้งค่า

![กำหนดค่าป้ายชื่อระดับความลับของข้อมูล](media/service-security-apply-data-sensitivity-labels/apply-data-sensitivity-labels-02.png)

ป้ายชื่อระดับความลับที่อัปเดตแล้วจะปรากฏในคอลัมน์ความลับ 

![การดูป้ายชื่อระดับความลับของข้อมูล](media/service-security-apply-data-sensitivity-labels/apply-data-sensitivity-labels-03.png)

การใช้หรือการเปลี่ยนป้ายชื่อระดับความลับบนแดชบอร์ดเป็นไปตามขั้นตอนเดียวกันกับที่อธิบายไว้สำหรับรายงาน 

นอกจากนี้ คุณยังสามารถตั้งค่าป้ายชื่อระดับความลับบนชุดข้อมูลและกระแสข้อมูลได้ รูปภาพต่อไปนี้แสดงวิธีการตั้งค่าป้ายชื่อระดับความลับบนชุดข้อมูล ขั้นตอนสำหรับกระแสข้อมูลจะคล้ายกัน

เมื่อต้องการตั้งค่าป้ายชื่อระดับความลับบนชุดข้อมูล ให้เลือกแท็บชุดข้อมูล คลิกที่สามจุดบนชุดข้อมูลที่คุณต้องการใช้ป้ายชื่อและเลือก **การตั้งค่า**

![เปิดการตั้งค่าชุดข้อมูล](media/service-security-apply-data-sensitivity-labels/apply-data-sensitivity-labels-05.png)

บนหน้าการตั้งค่าสำหรับชุดข้อมูล ให้เปิดส่วนป้ายชื่อระดับความลับ เลือกป้ายชื่อระดับความลับที่ต้องการ แล้วคลิก **นำไปใช้**

![เลือกป้ายชื่อระดับความลับ](media/service-security-apply-data-sensitivity-labels/apply-data-sensitivity-labels-06.png)

การใช้หรือการเปลี่ยนป้ายชื่อระดับความลับบนกระแสข้อมูลเป็นไปตามขั้นตอนเดียวกันกับที่อธิบายไว้สำหรับชุดข้อมูล

## <a name="removing-sensitivity-labels"></a>การลบป้ายชื่อระดับความลับ
หากต้องการลบป้ายชื่อระดับความลับออกจากรายงาน แดชบอร์ด ชุดข้อมูลหรือกระแสข้อมูล ให้ทำตาม[ขั้นตอนเดียวกับที่ใช้สำหรับการใช้งานป้ายชื่อ](#applying-sensitivity-labels) แต่เลือก **(ไม่มี)** เมื่อได้รับพร้อมท์ให้จัดประเภทระดับความลับของข้อมูล 

## <a name="data-protection-in-exported-files"></a>การป้องกันข้อมูลในไฟล์ที่ส่งออก

เมื่อคุณ [ส่งออกข้อมูลจากรายงาน](https://docs.microsoft.com/power-bi/consumer/end-user-export) ที่มีป้ายชื่อระดับความลับ ป้ายชื่อระดับความลับดังกล่าวจะสืบทอดไปยังไฟล์ที่สร้างขึ้น (Excel, PowerPoint และ PDF; แต่ไม่รองรับไฟล์ CSV) ป้ายชื่อระดับความลับจะปรากฏในไฟล์ และการเข้าถึงไฟล์จะถูกจำกัดเฉพาะสำหรับผู้ที่มีสิทธิ์เพียงพอเท่านั้น

![ขณะมีการใช้งานป้ายชื่อระดับความลับ](media/service-security-apply-data-sensitivity-labels/apply-data-sensitivity-labels-04b.png)

## <a name="considerations-and-limitations"></a>ข้อควรพิจารณาและข้อจำกัด

การใช้ป้ายชื่อระดับความลับของข้อมูลมีข้อควรพิจารณาดังต่อไปนี้:

* การดูหรือใช้ป้ายชื่อระดับความลับ Microsoft Information Protection ใน Power BI ต้องมีสิทธิ์การใช้งานของ Azure Information Protection แบบ Premium P1 หรือ Premium P2 สามารถซื้อ Microsoft Azure Information Protection แบบสแตนด์อโลนหรือผ่านหนึ่งในชุดโปรแกรมสิทธิ์การใช้งานของ Microsoft ได้ โปรดดู [การกำหนดราคา Azure Information Protection](https://azure.microsoft.com/pricing/details/information-protection/) สำหรับรายละเอียด
* ป้ายชื่อระดับความลับสามารถใช้ได้เฉพาะบนแดชบอร์ด รายงาน ชุดข้อมูล และกระแสข้อมูลเท่านั้น
* การบังคับใช้ตัวควบคุมการป้องกันและป้ายชื่อบนไฟล์ที่ส่งออกจะรองรับเฉพาะไฟล์ Excel, PowerPoint และ PDF เท่านั้น การป้องกันและป้ายชื่อไม่ได้มีการบังคับใช้เมื่อมีการส่งออกข้อมูลเป็นไฟล์ CSV สมัครใช้งานอีเมล วิชวลแบบฝังตัว และการพิมพ์
* ผู้ใช้ที่ส่งออกไฟล์จาก Power BI มีสิทธิ์ในการเข้าถึงและการแก้ไขไฟล์นั้นตามการตั้งค่าป้ายชื่อระดับความลับ ผู้ใช้ที่ส่งออกข้อมูลไม่ได้รับสิทธิ์การเป็นเจ้าของสำหรับไฟล์ดังกล่าว 
* ในขณะนี้ ป้ายชื่อระดับความลับยังไม่สามารถใช้ได้สำหรับ [รายงานที่มีการแบ่งหน้า]( https://docs.microsoft.com/power-bi/paginated-reports-report-builder-power-bi) และสมุดงาน 
* ป้ายชื่อระดับความลับบนแอสเซท Power BI สามารถมองเห็นได้เฉพาะในรายการพื้นที่ทำงานและมุมมองสายข้อมูลเท่านั้น ในขณะนี้ป้ายชื่อจะไม่สามารถมองเห็นได้ในรายการโปรด ที่แชร์กับฉัน ล่าสุด หรือมุมมองแอป อย่างไรก็ตาม โปรดทราบว่าป้ายชื่อที่ใช้กับแอสเซท Power BI แม้ว่าจะไม่สามารถมองเห็นได้ จะยังคงอยู่ในข้อมูลที่ส่งออกไปเป็นไฟล์ Excel, PowerPoint และ PDF เสมอ
* *การตั้งค่าการเข้ารหัสไฟล์* ของป้ายชื่อระดับความลับ ที่กำหนดค่าใน [ศูนย์การรักษาความปลอดภัย Microsoft 365](https://security.microsoft.com/) หรือ [ศูนย์การปฏิบัติตามข้อบังคับ Microsoft 365](https://compliance.microsoft.com/) นำไปใช้เฉพาะกับไฟล์ที่ *ส่งออกจาก* Power BI เท่านั้น ซึ่งไม่ได้บังคับใช้ *ภายใน* Power BI
* [การป้องกัน HYOK](https://docs.microsoft.com/azure/information-protection/configure-adrms-restrictions) ไม่ได้รับการรองรับสำหรับป้ายชื่อที่ใช้ใน Power BI
* การดูและการใช้ป้ายชื่อในแอป Office มี[ข้อกำหนดเรื่องสิทธิ์การใช้งาน](https://docs.microsoft.com/microsoft-365/compliance/get-started-with-sensitivity-labels#subscription-and-licensing-requirements-for-sensitivity-labels)
* ป้ายชื่อระดับความลับได้รับการรองรับสำหรับผู้เช่าในระบบคลาวด์ (สาธารณะ) ส่วนกลางเท่านั้น ป้ายชื่อระดับความลับไม่ได้รับการรองรับสำหรับผู้เช่าในระบบคลาวด์อื่นๆ
* ป้ายชื่อระดับความลับไม่ได้รับการสนับสนุนสำหรับ[ผู้ใช้ภายนอก (ผู้ใช้ที่เป็นผู้เยี่ยมชม Azure Active Directory B2B)](../admin/service-admin-azure-ad-b2b.md) ซึ่งหมายความว่าผู้ใช้ภายนอกไม่สามารถดูป้ายชื่อ และจะถูกบล็อกจากการส่งออกข้อมูลไปเป็นไฟล์ Excel, PDF และ PPTX [ลบป้ายชื่อออก](#removing-sensitivity-labels) เพื่อเปิดใช้งานผู้ใช้ภายนอกเพื่อส่งออกข้อมูลไปยังประเภทไฟล์เหล่านั้น

## <a name="next-steps"></a>ขั้นตอนถัดไป

บทความนี้อธิบายวิธีการใช้งานป้ายชื่อระดับความลับของข้อมูลใน Power BI บทความต่อไปนี้แสดงรายละเอียดเพิ่มเติมเกี่ยวกับการป้องกันข้อมูลใน Power BI 

* [ภาพรวมของการป้องกันข้อมูลใน Power BI](../admin/service-security-data-protection-overview.md)
* [เปิดใช้งานป้ายชื่อระดับความลับของข้อมูลใน Power BI](../admin/service-security-enable-data-sensitivity-labels.md)
* [ใช้ตัวควบคุม Microsoft Cloud App Security ใน Power BI](../admin/service-security-using-microsoft-cloud-app-security-controls.md)