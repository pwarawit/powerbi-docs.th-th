---
title: แก้ไขปัญหารายงานย่อยในรายงานที่มีการแบ่งหน้าของ Power BI
description: ในบทความนี้ คุณจะได้เรียนรู้เกี่ยวกับแหล่งข้อมูลที่ได้รับการสนับสนุนสำหรับรายงานที่มีการแบ่งหน้าในบริการของ Power BI และวิธีการเชื่อมต่อกับแหล่งข้อมูล Azure SQL Database
author: maggiesMSFT
ms.author: maggies
ms.reviewer: ''
ms.service: powerbi
ms.subservice: report-builder
ms.topic: troubleshooting
ms.date: 04/29/2020
ms.openlocfilehash: 49a4143fe3dbf55b31b4d30473fe6af3c047dda4
ms.sourcegitcommit: a453ba52aafa012896f665660df7df7bc117ade5
ms.translationtype: HT
ms.contentlocale: th-TH
ms.lasthandoff: 06/27/2020
ms.locfileid: "85485932"
---
# <a name="troubleshoot-subreports-in-power-bi-paginated-reports"></a>แก้ไขปัญหารายงานย่อยในรายงานที่มีการแบ่งหน้าของ Power BI

ในบางครั้ง เมื่อคุณใช้รายงานย่อยในรายงานที่มีการแบ่งหน้า คุณอาจได้รับผลลัพธ์ที่ไม่คาดคิดหรือคุณลักษณะการทำงานไม่ทำงานตามที่คุณคาดไว้ บทความนี้เสนอโซลูชันสำหรับปัญหาทั่วไปเมื่อใช้รายงานย่อย *รายงานย่อย*เป็นรายการรายงานที่แสดงรายงานอื่นภายในเนื้อความของรายงานหลักที่มีการแบ่งหน้า ดู[รายงานย่อยในรายงานที่มีการแบ่งหน้าของ Power BI](subreports.md) สำหรับพื้นหลังเพิ่มเติม

## <a name="subreport-couldnt-be-found"></a>ไม่พบรายงานย่อย

**คำอธิบาย:** รายงานย่อยไม่แสดง แต่ข้อความแสดงข้อผิดพลาดจะปรากฏขึ้น

### <a name="message"></a>ข้อความ

"ไม่พบรายงานย่อย 'Subreport1' ที่ตำแหน่งเฉพาะ 'CustomerDetails' ตรวจสอบว่ารายงานย่อยได้รับการเผยแพร่แล้วและชื่อถูกต้อง"

### <a name="possible-reasons"></a>เหตุผลที่เป็นไปได้

- ไม่มีรายงานย่อยซึ่งมีชื่อระบุอยู่ในพื้นที่ทำงานหรือแอปเดียวกันกับรายงานหลัก
- ผู้ใช้ไม่มีสิทธิ์ในการเข้าถึงรายงานย่อย
- จำนวนของรายงานย่อยในรายงานหลักถึงขีดจำกัดของรายงานย่อยแล้ว (รายงานย่อย 50 รายการ)

### <a name="troubleshooting-steps"></a>ขั้นตอนการแก้ไขปัญหา

**ในพื้นที่ทำงาน**

- ตรวจสอบว่ามีรายงานที่มีชื่อในข้อความแสดงข้อผิดพลาดอยู่ ชื่อต้องตรงตามตัวอักษรพิมพ์ใหญ่-เล็ก

**ในแอป**

- ตรวจสอบว่ามีรายงานที่มีชื่อในข้อความแสดงข้อผิดพลาดอยู่ในแอป ติดต่อผู้เขียนของแอปเพื่อขอความช่วยเหลือเพิ่มเติม

**หากมีการแชร์รายงาน**

1. ตรวจสอบว่ามีการแชร์รายงานที่มีชื่อในข้อความแสดงข้อผิดพลาดกับคุณ
2. หากมีรายงานอยู่ ให้ตรวจสอบว่าชื่อเจ้าของสำหรับรายงานหลักและรายงานย่อยนั้นเหมือนกัน จากนั้นจึงติดต่อเจ้าของรายงานหลักที่มีข้อมูลนั้น

## <a name="subreport-renders-with-unexpected-content"></a>รายงานย่อยแสดงเนื้อหาที่ไม่คาดคิด

### <a name="possible-reason"></a>เหตุผลที่เป็นไปได้

Power BI อนุญาตให้ผู้ใช้มีรายงานหลายรายการซึ่งมีชื่อเดียวกันในพื้นที่ทำงานเดียวกันได้

### <a name="troubleshooting-steps-for-report-authors"></a>ขั้นตอนการแก้ไขปัญหา (สำหรับผู้เขียนรายงาน)

1. เปิดรายงานหลักใน Power BI Report Builder และกำหนดชื่อของรายงานย่อย
2. ค้นหารายงานที่มีชื่อเดียวกันในพื้นที่ทำงาน
3. กำหนดตำแหน่งรายงานที่คาดไว้และเปลี่ยนชื่อส่วนที่เหลือ

**สำหรับบุคคลที่ไม่ใช่ผู้เขียน:** ติดต่อผู้เขียน

## <a name="data-retrieval-fails"></a>การเรียกข้อมูลล้มเหลว

**คำอธิบาย:** การเรียกข้อมูลล้มเหลวขณะแสดงรายงานย่อย รายงานย่อยไม่แสดง แต่ข้อความแสดงข้อผิดพลาดจะปรากฏขึ้น

### <a name="message"></a>ข้อความ

"การเรียกข้อมูลล้มเหลวสำหรับรายงานย่อย 'Subreport1' อยู่ที่: 'InvoiceDetails'. ตรวจสอบแฟ้มบันทึกสำหรับข้อมูลเพิ่มเติม"

### <a name="troubleshooting-steps"></a>ขั้นตอนการแก้ไขปัญหา

เช่นเดียวกับขั้นตอนการแก้ไขปัญหาทั่วไปสำหรับรายงานที่มีปัญหาในการเข้าถึงข้อมูล

## <a name="rendering-fails-unspecified-parameters"></a>การแสดงล้มเหลว: ไม่ได้ระบุพารามิเตอร์

**คำอธิบาย:** การแสดงรายงานย่อยล้มเหลวเนื่องจากไม่ได้ระบุพารามิเตอร์ รายงานย่อยมีพารามิเตอร์บังคับ แต่รายงานหลักไม่ได้กำหนดพารามิเตอร์ทั้งหมด

### <a name="message"></a>ข้อความ 
“ไม่ได้ระบุพารามิเตอร์อย่างน้อยหนึ่งรายการสำหรับรายงานย่อย 'Subreport1' ซึ่งอยู่ที่: 'SubreportAWithDS'"

### <a name="troubleshooting-steps-for-the-report-author"></a>ขั้นตอนการแก้ไขปัญหา (สำหรับผู้เขียนรายงาน)

1. เปิดรายงานหลักใน Power BI Report Builder
2. เปิดรายงานย่อยใน Power BI Report Builder
3. ตรวจสอบว่าชุดของพารามิเตอร์ที่ส่งผ่านภายในรายการรายงานของรายงานย่อยในรายงานหลักนั้นตรงกับชุดพารามิเตอร์ในรายงานย่อย

**สำหรับบุคคลที่ไม่ใช่ผู้เขียน:** ติดต่อผู้เขียน

## <a name="rendering-fails-recursion-limit"></a>การแสดงล้มเหลว: ขีดจำกัดการเกิดซ้ำ

**คำอธิบาย:** การแสดงรายงานย่อยล้มเหลวเนื่องจากขีดจำกัดการเกิดซ้ำ รายงานย่อยไม่สามารถซ้อนกันได้ลึกกว่า 20 ระดับ

### <a name="message"></a>ข้อความ

“รายงานหรือรายงานย่อยมีรายงานย่อยที่เกิดซ้ำ 'Subreport1' ซึ่งเกินขีดจำกัดการเกิดซ้ำสูงสุดที่อนุญาต”

### <a name="troubleshooting-steps-for-report-authors"></a>ขั้นตอนการแก้ไขปัญหา (สำหรับผู้เขียนรายงาน)

- ลดการซ้อน
- ออกแบบโครงสร้างรายงานใหม่

## <a name="other-errors"></a>ข้อผิดพลาดอื่น ๆ

**คำอธิบาย:** ข้อผิดพลาดที่ไมตรงกับประเภทใด ๆ ก่อนหน้านี้

### <a name="message"></a>ข้อความ

"ข้อผิดพลาด: ไม่สามารถแสดงรายงานย่อยได้”

### <a name="possible-reasons"></a>เหตุผลที่เป็นไปได้

- เกิดข้อผิดพลาดหลายอย่างระหว่างการแสดงรายงานย่อย เช่น พารามิเตอร์ไม่ตรงกับปัญหาการเรียกข้อมูล
- ข้อผิดพลาดที่ไม่คาดคิด

### <a name="troubleshooting-steps-for-report-authors"></a>ขั้นตอนการแก้ไขปัญหา (สำหรับผู้เขียนรายงาน)

1. ตรวจสอบว่ารายงานย่อยสามารถแสดงได้โดยตรง
2. หากรายงานย่อยสามารถแสดงได้ ให้ตรวจสอบพารามิเตอร์ทั้งในรายงานย่อยและข้อมูลหลัก
3. ตรวจสอบให้แน่ใจว่ารายงานหลักไม่มีรายงานย่อยที่ไม่ซ้ำกันมากกว่า 50 รายการ และรายงานย่อยไม่มีการซ้อนกันลึกกว่า 20 ระดับ
4. หากคุณไม่สามารถแก้ไขปัญหาได้ โปรดติดต่อฝ่ายสนับสนุนของ Power BI

**สำหรับบุคคลที่ไม่ใช่ผู้เขียน:** ติดต่อผู้เขียน

## <a name="next-steps"></a>ขั้นตอนถัดไป

[รายงานย่อยในรายงานที่มีการแบ่งหน้าของ Power BI](subreports.md)

[ดูรายงานแบบแบ่งหน้าในบริการของ Power BI](../consumer/paginated-reports-view-power-bi-service.md)

มีคำถามเพิ่มเติมหรือไม่ [ลองไปที่ชุมชน Power BI](https://community.powerbi.com/)
