---
title: การแสดงตัวอย่างรายงานในตัวสร้างรายงานของ Power BI
description: ในขณะที่คุณสร้างรายงานตัวสร้างรายงานที่มีการแบ่งหน้าจะเป็นประโยชน์มากเมื่อต้องการแสดงตัวอย่างรายงานอยู่บ่อยครั้งเพื่อตรวจสอบว่า รายงานแสดงสิ่งที่คุณต้องการ
ms.date: 06/06/2019
ms.service: powerbi
ms.subservice: report-builder
ms.topic: conceptual
ms.assetid: ba6b5bdd-d8c6-4aa8-ba32-3a10b11969d4
author: maggiesMSFT
ms.author: maggies
ms.openlocfilehash: afbc31e3ece8bc72ad52bb2fe7c3d871b2f68e1b
ms.sourcegitcommit: 7aa0136f93f88516f97ddd8031ccac5d07863b92
ms.translationtype: HT
ms.contentlocale: th-TH
ms.lasthandoff: 05/05/2020
ms.locfileid: "78922953"
---
# <a name="previewing-reports-in-power-bi-report-builder"></a>การแสดงตัวอย่างรายงานในตัวสร้างรายงานของ Power BI
  ในขณะที่คุณสร้างรายงานตัวสร้างรายงานที่มีการแบ่งหน้าจะเป็นประโยชน์มากเมื่อต้องการแสดงตัวอย่างรายงานอยู่บ่อยครั้งเพื่อตรวจสอบว่า รายงานแสดงสิ่งที่คุณต้องการ เมื่อต้องการแสดงตัวอย่างรายงานของคุณ คลิก**เรียกใช้** รายงานแสดงผลในโหมดแสดงตัวอย่าง  
  
 ตัวสร้างรายงานช่วยปรับปรุงประสบการณ์การแสดงตัวอย่าง โดยใช้เซสชันการแก้ไขเมื่อเชื่อมต่อกับเซิร์ฟเวอร์รายงาน เซสชันการแก้ไขจะสร้างแคชข้อมูล และทำให้ชุดข้อมูลในแคชพร้อมใช้งานสำหรับการแสดงตัวอย่างรายงานที่ซ้ำกัน เซสชันการแก้ไขไม่ใช่คุณลักษณะที่คุณโต้ตอบด้วยโดยตรง แต่ต้องทำความเข้าใจเมื่อมีการรีเฟรชชุดข้อมูลที่แคชไว้จะช่วยให้คุณปรับปรุงประสิทธิภาพเมื่อคุณแสดงตัวอย่างรายงาน และเข้าใจว่าทำไมรายงานถึงแสดงผลได้เร็วกว่า หรือช้ากว่า  

  
> [!NOTE]  
> มีความแตกต่างระหว่างการแสดงตัวอย่างในตัวสร้างรายงาน และการดูในเบราว์เซอร์ ตัวอย่างเช่น ตัวควบคุมปฏิทิน ซึ่งจะถูกเพิ่มไปยังรายงานเมื่อคุณระบุพารามิเตอร์ชนิดวันที่/เวลาจะแตกต่างกันในตัวสร้างรายงาน และในเบราว์เซอร์ 
  
## <a name="improving-preview-performance"></a>การปรับปรุงประสิทธิภาพการแสดงตัวอย่าง  
 วิธีที่คุณสร้าง และอัปเดตรายงานมีผลต่อรายงานว่าจะแสดงผลในการแสดงตัวอย่างได้เร็วเพียงใด ครั้งแรกที่คุณแสดงตัวอย่างรายงานที่อาศัยการอ้างอิงเซิร์ฟเวอร์จะมีการสร้างเซสชันการแก้ไขให้กับคุณ และจะมีการเพิ่มข้อมูลที่ใช้เมื่อเรียกใช้รายงานลงในแคชข้อมูลที่ถูกเก็บไว้ เมื่อคุณทำการเปลี่ยนแปลงไปยังรายงานที่ไม่มีผลต่อข้อมูลจะมีการใช้สำเนาที่แคชของข้อมูลโดยรายงาน ซึ่งหมายความว่าคุณจะไม่เห็นข้อมูลที่เปลี่ยนแปลงแต่ละครั้งที่คุณแสดงตัวอย่างรายงาน ถ้าคุณต้องการข้อมูลใหม่ ให้เคลิกที่ปุ่ม**รีเฟรช**บนริบบิ้น  
  
 การดำเนินการต่อไปนี้ทำให้เกิดการรีเฟรชแคช และจะทำให้การแสดงผลรายงานช้าลงในครั้งถัดไปที่คุณจะแสดงตัวอย่างรายงาน:  
  
-   เพิ่ม เปลี่ยน หรือลบชุดข้อมูล ชุดข้อมูลที่แคชไว้ประกอบด้วยชุดข้อมูลทั้งหมดที่รายงานใช้ และการปรับเปลี่ยนไปยังชุดข้อมูลใด ๆ จะทำให้ชุดข้อมูลที่แคชไว้ใช้การไม่ได้ ซึ่งรวมถึงการเปลี่ยนชื่อ คิวรี หรือเขตข้อมูลในชุดข้อมูล  
  
    > [!NOTE]  
    >  ถ้าชุดข้อมูลมีเขตข้อมูลที่คุณไม่คาดว่าจะใช้จำนวนมาก คุณควรพิจารณาอัปเดตชุดข้อมูลเพื่อละเว้นเขตข้อมูลเหล่านั้น แม้ว่าการดำเนินการนี้จะสร้างเซสชันการแก้ไขใหม่ขึ้นมา และการแสดงตัวอย่างแรกของรายงานจะช้าลง ชุดข้อมูลที่มีขนาดเล็กกว่าที่แคชไว้โดยรวมแล้วจะเป็นประโยชน์ต่อประสิทธิภาพของเซิร์ฟเวอร์รายงาน  
  
-   เพิ่ม เปลี่ยน หรือลบแหล่งข้อมูล ซึ่งรวมถึงการเปลี่ยนชื่อหรือคุณสมบัติของแหล่งข้อมูล ส่วนขยายข้อมูลของแหล่งข้อมูล หรือคุณสมบัติของการเชื่อมต่อกับแหล่งข้อมูล  
  
-   เปลี่ยนแหล่งข้อมูลที่ใช้รายงานไปยังแหล่งข้อมูลอื่น  
  
-   เปลี่ยนภาษาของรายงาน  
  
-   เปลี่ยนแอสเซมบลีหรือรหัสแบบกำหนดเองที่รายงานใช้  
  
-   เพิ่ม เปลี่ยนแปลง หรือลบพารามิเตอร์คิวรีในรายงานหรือค่าพารามิเตอร์  
  
 การเปลี่ยนแปลงไปยังเค้าโครงรายงานและการจัดรูปแบบข้อมูลไม่มีผลต่อชุดข้อมูลที่แคชไว้ คุณสามารถดำเนินการต่อไปนี้โดยไม่ต้องทำการรีเฟรชชุดข้อมูลที่แคชไว้:  
  
-   เพิ่ม หรือเอาเขตข้อมูลเช่นตาราง เมทริกซ์ หรือแผนภูมิออก  
  
-   เพิ่ม หรือลบคอลัมน์ออกจากรายงาน เขตข้อมูลทั้งหมดในชุดข้อมูลจะพร้อมใช้งานในรายงาน เพิ่ม หรือลบเขตข้อมูลในรายงานออกจะไม่มีผลกับชุดข้อมูล  
  
-   เปลี่ยนลำดับของเขตข้อมูลในตารางและเมทริกซ์  
  
-   เพิ่ม เปลี่ยน หรือลบกลุ่มแถวและคอลัมน์  
  
-   เพิ่ม เปลี่ยน หรือลบการจัดรูปแบบของค่าข้อมูลในเขตข้อมูล  
  
-   เพิ่ม เปลี่ยน หรือลบรูปภาพ บรรทัด หรือกล่องข้อความ  
  
-   เปลี่ยนตัวแบ่งหน้า  
  
มีการสร้างเซสชันการแก้ไขขึ้นเป็นครั้งแรกเพื่อให้คุณแสดงตัวอย่างรายงาน เซสชันการแก้ไขมีระยะเวลา 7200 วินาที (2 ชั่วโมง) ตามค่าเริ่มต้น เซสชันถูกรีเซ็ตเป็นสองชั่วโมงทุกครั้งที่คุณเรียกใช้รายงาน เมื่อเซสชันการแก้ไขหมดอายุจะมีการลบข้อมูลที่แคชไว้ ถ้าเซสชันการแก้ไขหมดอายุจะมีการสร้างเซสชันอีกครั้งในครั้งถัดไปที่คุณแสดงตัวอย่างรายงานโดยอัตโนมัติ
  
แคชข้อมูลสามารถเก็บชุดข้อมูลได้ถึงห้าชุด ตามค่าเริ่มต้น รายงานอาจต้องการข้อมูลเพิ่มเติมถ้าคุณใช้ค่าพารามิเตอร์ที่แตกต่างกันรวมกันหลายชุด ซึ่งจำเป็นต้องมีทำการรีเฟรชแคช และรายงานจะแสดงผลช้าลงในครั้งถัดไปให้คุณแสดงตัวอย่าง 
  
## <a name="concurrency-of-report-updates"></a>ภาวะพร้อมกันของการอัปเดตรายงาน  
บ่อยครั้งที่คุณแสดงตัวอย่างรายงานเป็นขั้นตอนในการอัปเดต และจากนั้นทำการบันทึกรายงานไปยังบริการ Power BI เมื่อคุณกำลังอัปเดตรายงาน มีความเป็นไปได้ว่าอาจมีใครกำลังอัปเดตรายงาน และจากนั้นจึงทำการบันทึกรายงานในช่วงเวลาเดียวกัน รายงานที่บันทึกไว้ล่าสุดก็คือ เวอร์ชันของรายงานที่พร้อมใช้งานสำหรับการดูในอนาคตและการอัปเดต ซึ่งหมายความว่าเวอร์ชันของรายงานที่คุณแสดงตัวอย่างอาจไม่ใช่เวอร์ชันที่คุณเปิดอีกครั้ง คุณมีตัวเลือกในการบันทึกรายงานด้วยชื่อใหม่ โดยใช้ตัวเลือก **บันทึกเป็น**บนเมนูตัวสร้างรายงาน  
  
## <a name="external-report-items"></a>รายการของรายงานภายนอก  
 รายงานของคุณอาจรวมถึงรายการต่าง ๆ เช่น รูปภาพภายนอกที่เก็บไว้แยกต่างหากจากรายงาน เนื่องจากรายการถูกเก็บไว้แยกต่างหาก มีความเป็นไปได้ว่าสามารถย้ายรายงานไปยังตำแหน่งที่ตั้งอื่น หรือลบออกได้ ในกรณีนี้ รายงานของคุณอาจล้มเหลวเมื่อต้องการแสดงตัวอย่าง คุณสามารถอัปเดตรายงานเพื่อระบุตำแหน่งที่ตั้งที่อัปเดตแล้วของรายการ หรือถ้ามีการลบรายการ ให้แทนที่ด้วยรายการที่มีอยู่ หรือเอาการอ้างอิงไปยังรายการออกจากรายงานได้  
  
## <a name="next-steps"></a>ขั้นตอนถัดไป

- [รายงานแบบแบ่งหน้าใน Power BI Premium คืออะไร](paginated-reports-report-builder-power-bi.md)
  
