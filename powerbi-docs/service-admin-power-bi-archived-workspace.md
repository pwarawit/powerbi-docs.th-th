---
title: พื้นที่ทำงานเก็บถาวรของ Power BI
description: พื้นที่ทำงานเก็บถาวรของ Power BI หลังจากที่มีการจัดการกับผู้เช่า Office 365 ของคุณ
author: mgblythe
manager: kfile
ms.reviewer: ''
ms.service: powerbi
ms.subservice: powerbi-admin
ms.topic: conceptual
ms.date: 11/02/2018
ms.author: mblythe
LocalizationGroup: Administration
ms.openlocfilehash: d2eeab8241de06f9a4d0e654696173d076e01ad2
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: th-TH
ms.lasthandoff: 01/15/2019
ms.locfileid: "54292372"
---
# <a name="power-bi-archived-workspace"></a>พื้นที่ทำงานเก็บถาวรของ Power BI

ทุกคนสามารถลงทะเบียนและเริ่มใช้ service ได้ในเพียงไม่กี่นาทีด้วย Power BI  จากนั้น แผนกไอทีขององค์กรของคุณอาจเลือกควบคุมการจัดการ Power BI สำหรับผู้ใช้ในองค์กรของคุณ  หากการควบคุมนี้เกิดขึ้น คุณจะได้ประโยชน์จากการจัดการศูนย์กลางของผู้ใช้และสิทธิ์ในองค์กรของคุณ นอกจากนี้คุณยังอาจสามารถใช้ประโยชน์จากการลงทะเบียนที่มีประสิทธิภาพมากขึ้นโดยใช้ชื่อผู้ใช้และรหัสผ่านเดิมที่ใช้สำหรับบริการอื่น ๆ ในองค์กรของคุณ

เนื้อหาใด ๆ ที่คุณสร้างไว้ก่อนที่แผนกไอทีของคุณจะเริ่มการจัดการ Power BI จะถูกวางลงใน 'พื้นที่ทำงานเก็บถาวรของ Power BI' ซึ่งสามารถเข้าถึงได้จากการนำทางด้านซ้ายของ [Power BI](https://app.powerbi.com) คุณควรเริ่มสร้างเนื้อหา Power BI ใหม่ใน ‘พื้นที่ทำงานของฉัน’ ซึ่งได้รับการรักษาความปลอดภัยและจัดการ โดยแผนกไอทีขององค์กรของคุณ  ‘พื้นที่ทำงานเก็บถาวร’ ของคุณจะยังคงมีอยู่ แต่จะมีข้อจำกัดเกี่ยวกับการกระทำที่คุณดำเนินการกับเนื้อหาใน ‘พื้นที่ทำงานที่เก็บถาวร’ ของคุณ  หากต้องการเอาข้อจำกัดเหล่านี้ออก คุณจะต้องโยกย้ายเนื้อหาจาก ‘พื้นที่ทำงานเก็บถาวร’ ของคุณไปยัง ‘พื้นที่ทำงานของฉัน’ ที่จัดการโดยแผนกไอทีของคุณ

## <a name="restrictions-in-your-archived-workspace"></a>ข้อจำกัดในพื้นที่ทำงานเก็บถาวรของคุณ

Power BI จะไม่ลบเนื้อหาจากพื้นที่ทำงานเก็บถาวร คุณจะยังสามารถรับข้อมูล สร้างรายงานและแดชบอร์ด และรีเฟรชชุดข้อมูลได้ ผู้ใช้ปัจจุบันที่คุณเชร์เนื้อหาด้วยจะยังสามารถดูเนื้อหาใน ‘พื้นที่ทำงานเก็บถาวร’ ของพวกเขาได้เช่นกัน อย่างไรก็ตาม มีข้อจำกัดบางอย่างเกี่ยวกับเนื้อหา ‘พื้นที่ทำงานเก็บถาวร’ ของคุณ:

* **OneDrive for Business**: สำหรับชุดข้อมูลใน ‘พื้นที่ทำงานเก็บถาวร’ ของคุณ คุณจะไม่สามารถรับหรือรีเฟรชข้อมูลจาก OneDrive for Business ได้อีกต่อไป  หากคุณพยายามเชื่อมต่อกับแหล่งข้อมูลนี้ คุณจะได้รับคำเตือน

* **แบ่งปันแดชบอร์ด**: คุณไม่สามารถแบ่งปันแดชบอร์ดจาก ‘พื้นที่ทำงานเก็บถาวร’ ของคุณให้กับผู้ใช้อื่น  ผู้ใช้ที่มีสิทธิ์ในการเข้าถึงจะยังสามารถดูแดชบอร์ดที่ใช้ร่วมกันได้โดยการเข้าถึง ‘พื้นที่ทำงานเก็บถาวร’ ของพวกเขา

* **การสร้างกลุ่ม**: คุณไม่สามารถสร้างกลุ่มใน ‘พื้นที่ทำงานเก็บถาวร’ ของคุณ

* **การเข้าถึงบนแอป Power BI สำหรับอุปกรณ์เคลื่อนที่**: แม้ว่าคุณยังคงสามารถดูเนื้อหาบนเว็บใน ‘พื้นที่ทำงานเก็บถาวร’ ของคุณ แต่เนื้อหานี้จะไม่ปรากฏในแอป Power BI สำหรับอุปกรณ์เคลื่อนที่อีกต่อไป

## <a name="migrating-content-in-your-archived-workspace"></a>การโยกย้ายเนื้อหาใน ‘พื้นที่ทำงานเก็บถาวร’ ของคุณ

หากต้องการใช้งาน Power BI ต่อ คุณควรสร้างเนื้อหาใหม่ใน 'พื้นที่ทำงานของฉัน' นอกจากนี้คุณควรวางแผนโยกย้ายเนื้อหาใด ๆ ใน ‘พื้นที่ทำงานเก็บถาวร’ ของคุณไปยัง ‘พื้นที่ทำงานของฉัน’  วิธีโยกย้ายเนื้อหาขึ้นอยู่กับชนิดของเนื้อหา:

* **Excel หรือ ชุดข้อมูล Power BI Desktop**: โยกย้ายชุดข้อมูลเหล่านี้โดยการสลับจาก ‘พื้นที่ทำงานเก็บถาวร’ ของคุณไปที่ ‘พื้นที่ทำงานของฉัน’ และอัปโหลดไฟล์ Excel หรือ Power BI Desktop อีกครั้งด้วยการเบือกปุ่ม**ข้อมูลของฉัน**  หากคุณตั้งค่ารีเฟรชตามกำหนดการ คุณจะต้องกำหนดการตั้งค่าเหล่านั้นอีกครั้งสำหรับชุดข้อมูลใหม่ใน ‘พื้นที่ทำงานของฉัน’

* **ชุดข้อมูลอื่นๆ** : สลับไปที่ ‘พื้นที่ทำงานของฉัน’ จากนั้นเลือกที่ปุ่ม **รับข้อมูล** เพื่อเชื่อมต่อกับชุดข้อมูลอื่นๆที่คุณสร้างขึ้นใน ‘พื้นที่ทำงานเก็บถาวร’ ของคุณอีกครั้ง  คุณอาจจำเป็นต้องป้อนข้อมูลความปลอดภัยหรือการเชื่อมต่ออีกครั้ง

* **รายงาน**: รายงานที่มีอยู่ในไฟล์ Excel หรือ Power BI Desktop จะถูกสร้างขึ้นใหม่โดยอัตโนมัติเมื่อคุณอัปโหลดไฟล์ Excel หรือ Power BI Desktop ที่สอดคล้องกันใหม่อีกครั้ง รายงานที่ติดตั้งเป็นส่วนหนึ่งของชุดเนื้อหาจะถูกสร้างขึ้นใหม่เมื่อคุณเชื่อมต่อกับชุดเนื้อหาใหม่อีกครั้ง หากคุณสร้างรายงานของคุณเองผ่านบริการของ Power BI ให้สร้างรายงานเหล่านั้นใน ‘พื้นที่ทำงานของฉัน’ ใหม่อีกครั้ง

* **แดชบอร์ด**: แดชบอร์ดที่ติดตั้งเป็นส่วนหนึ่งของชุดเนื้อหาจะได้รับการสร้างใหม่โดยอัตโนมัติเมื่อคุณเชื่อมต่อกับชุดเนื้อหาใน ‘พื้นที่ทำงานของฉัน’ ใหม่อีกครั้ง หากคุณสร้างแดชบอร์ดของตนเองผ่านบริการของ Power BI ให้สร้างแดชบอร์ดเหล่านั้นใน ‘พื้นที่ทำงานของฉัน’ ใหม่อีกครั้ง

มีคำถามเพิ่มเติมหรือไม่? [ลองถามชุมชน Power BI](http://community.powerbi.com/)

