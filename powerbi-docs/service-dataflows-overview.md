---
title: เรียนรู้เกี่ยวกับกระแสข้อมูลใน Power BI
description: เรียนรู้วิธีการทำงานของกระแสข้อมูลใน Power BI
author: davidiseminger
manager: kfile
ms.reviewer: ''
ms.service: powerbi
ms.component: powerbi-service
ms.topic: conceptual
ms.date: 11/06/2018
ms.author: davidi
LocalizationGroup: Data from files
ms.openlocfilehash: 360ffdd61525244bd75e57c8c9c9aad25131a13d
ms.sourcegitcommit: b23fdcc0ceff5acd2e4d52b15b310068236cf8c7
ms.translationtype: HT
ms.contentlocale: th-TH
ms.lasthandoff: 11/07/2018
ms.locfileid: "51268868"
---
# <a name="self-service-data-prep-in-power-bi-preview"></a>การเตรียมข้อมูลด้วยตนเองใน Power BI (ตัวอย่าง)

เมื่อปริมาณข้อมูลเพิ่มขึ้นเรื่อยๆ ความท้าทายในการทำ Data Wrangling ให้ข้อมูลนั้นเป็นระเบียบและสามารถดำเนินการได้ก็เพิ่มขึ้นเช่นกัน เราต้องการข้อมูลที่พร้อมสำหรับการวิเคราะห์ เพื่อใช้กับวิชวล รายงานและแดชบอร์ด เพื่อให้เราเปลี่ยนปริมาณข้อมูลให้เป็นข้อมูลเชิงลึกที่ดำเนินการได้อย่างรวดเร็ว ด้วย**การเตรียมข้อมูลด้วยตนเอง** สำหรับข้อมูลใหญ่ใน Power BI คุณสามารถเปลี่ยนข้อมูลให้เป็นข้อมูลเชิงลึกของ Power BI ได้โดยคลิกเพียงไม่กี่ครั้ง

![ใช้กระแสข้อมูลใน Power BI](media/service-dataflows-overview/powerbi-dataflows_01.png)

Power BI ได้ริเริ่ม**กระแสข้อมูล**เพื่อช่วยองค์กรต่างๆ รวมข้อมูลจากแหล่งข้อมูลที่แตกต่างกันอย่างสิ้นเชิง และเตรียมข้อมูลนั้นเพื่อทำแบบจำลอง นักวิเคราะห์สามารถสร้างกระแสข้อมูลได้ง่ายๆ ด้วยการใช้เครื่องมือแบบบริการตนเองที่คุ้นเคยกันดี มีการใช้กระแสข้อมูลเพื่อย่อย แปลง รวมและเติมแต่งข้อมูลขนาดใหญ่โดยการกำหนดการเชื่อมต่อของแหล่งข้อมูล, ตรรกะ ETL, กำหนดการรีเฟรช และอื่นๆ นอกจากนี้ กลไกการคำนวณที่ขับเคลื่อนด้วยแบบจำลองตัวใหม่ที่เป็นส่วนหนึ่งของกระแสข้อมูล จะทำให้ขั้นตอนการเตรียมข้อมูลสามารถบริหารจัดการได้มากขึ้น กำหนดได้มากขึ้น และลดความยุ่งยากเพื่อนักวิเคราะห์ข้อมูลและผู้สร้างรายงาน ในลักษณะที่คล้ายคลึงกับวิธีการที่สเปรดชีตทำการคำนวณซ้ำกับสูตรทั้งหมดที่ได้รับผลกระทบ กระแสข้อมูลเองก็จัดการการเปลี่ยงแปลงสำหรับเอนทิตีหรือองค์ประกอบข้อมูลแทนคุณเช่นกัน รวมถึงการอัปเดตอัตโนมัติ และการลดภาระจากการตรวจสอบตรรกะที่น่าเบื่อและกินเวลา แม้แต่ในการรีเฟรชข้อมูลพื้นฐาน ด้วยการใช้กระแสข้อมูล งานที่เคยต้องให้นักวิทยาศาสตร์ข้อมูลคอยเฝ้าดู (และกินเวลาหลายชั่วโมงหรือหลายวัน) สามารถจัดการได้โดยให้นักวิเคราะห์หรือผู้สร้างรายงานคลิกเพียงสองสามครั้ง 

ข้อมูลจัดเก็บเป็นเอนทิตีใน[**Common Data Model**](https://docs.microsoft.com/powerapps/common-data-model/overview) ใน Azure Data Lake Storage รุ่น 2 เมื่อใช้บริการของ Power BI จะสามารถสร้างและจัดการกระแสข้อมูลได้ในพื้นที่ทำงานของแอป  

> [!NOTE]
> ฟังก์ชันของกระแสข้อมูลอยู่ในช่วงตัวอย่าง และสามารถเปลี่ยนแปลงและอัปเดตได้ก่อนการพร้อมใช้งานทั่วไป

 
**กระแสข้อมูล**ออกแบบมาเพื่อใช้ **Common Data Model**, คอลเลกชันข้อมูลที่เป็นมาตรฐาน เป็นชุดและสามารถขยายได้ที่เผยแพร่โดย Microsoft ที่ออกแบบมาเพื่อทำให้การสร้าง ใช้และวิเคราะห์ข้อมูลง่ายขึ้น ด้วยแบบจำลองนี้ คุณสามารถเปลี่ยนเหล่งข้อมูลให้เป็นแดชบอร์ด Power BI ได้โดยที่แทบไม่มีความยุ่งยากเลย

คุณสามารถใช้กระแสข้อมูลเพื่อย่อยข้อมูลจากชุดข้อมูลที่ใหญ่และกำลังเพิ่มขึ้น ของแหล่งข้อมูลที่อยู่บนคลาวน์และที่อยู่ในองค์กร รวมทั้ง Dynamics 365, Salesforce, ฐานข้อมูล Azure SQL, Excel, SharePoint และอื่นๆ

คุณสามารถแมปข้อมูลไปยังเอนทิตีมาตรฐานใน Common Data Model แก้ไขและขยายเอนทิตีที่มีอยู่แล้ว และสร้างเอนทิตีแบบกำหนดเอง ผู้ใช้ระดับสูงสามารถสร้างกระแสข้อมูลแบบกำหนดเองทั้งหมดได้โดยการใช้ส่วนใช้งานการเขียน Power Query ที่ติดมาด้วย โดยเป็นแบบบริการตนเองรหัสต่ำ/ไม่มีรหัส ซึ่งคล้ายกับส่วนใช้งาน Power Query ที่ผู้ใช้ Power BI Desktop และ Excel นับล้านคนรู้จักอยู่แล้ว  

เมื่อคุณได้สร้างกระแสข้อมูล คุณจะสามารถใช้ Power BI Desktop และบริการของ Power BI เพื่อสร้างชุดข้อมูล รายงาน แดชบอร์ด และแอปที่ใช้ประโยชน์จากอำนาจของ Common Data Model เพื่อขับเคลื่อนข้อมูลเชิงลึกให้กับกิจกรรมทางธุรกิจของคุณ 

การวางกำหนดการรีเฟรชกระแสข้อมูลได้รับการจัดการโดยตรงจากพื้นที่ทำงานที่ใช้สร้างกระแสข้อมูล เช่นเดียวกับชุดข้อมูลของคุณ 

## <a name="how-dataflows-work"></a>วิธีการทำงานของกระแสข้อมูล

นี่คือตัวอย่างวิธีที่กระแสข้อมูลทำงานให้คุณ:

* องค์กรสามารถแมปข้อมูลไปยังเอนทิตีมาตรฐานได้ใน Common Data Model หรือสร้างเอนทิตีแบบกำหนดเองขึ้นมาได้ โดยเอนทิตีเหล่านี้สามารถใช้เป็นบล็อกสำเร็จรูปเพื่อสร้างรายงาน แดชบอร์ด และแอปที่ทำงานนอกกล่อง และแจกจ่ายให้ผู้ใช้ทั่วองค์กร 

* เมื่อใช้คอลเลกชันที่ครอบคลุมของตัวเชื่อมต่อข้อมูล Microsoft องค์กรจะสามารถเชื่อมต่อแหล่งข้อมูลของตนเองกับกระแสข้อมูลได้ โดยการใช้ Power Query เพื่อแมปข้อมูลจากแหล่งที่มาและนำเข้า Power BI เมื่อกระแสข้อมูลนำเข้าข้อมูล (และรีเฟรชตามความถี่ที่กำหนดไว้) เอนทิตีกระแสข้อมูลเหล่านั้นอาจใช้ในแอปพลิเคชัน Power BI Desktop เพื่อสร้างรายงานและแดชบอร์ดที่ดึงดูดความสนใจได้ 

## <a name="how-to-use-dataflows"></a>วิธีใช้กระแสข้อมูล

ส่วนเนื้อหาก่อนหน้านี้ได้อธิบายวิธีการใช้กระแสข้อมูลเพื่อสร้างการวิเคราะห์อันทรงพลังใน Power BI ไปบ้างแล้ว ในส่วนนี้ คุณจะได้ดูว่าคุณสามารถสร้างข้อมูลเชิงลึกโดยใช้กระแสข้อมูลในองค์กรได้รวดเร็วเพียงใด นอกจากนี้คุณจะได้ดูวิธีที่ BI Pro สร้างกระแสข้อมูลของตนเอง และกำหนดข้อมูลเชิงลึกเองสำหรับองค์กรนั้นๆ

### <a name="extend-the-common-data-model-for-your-business-needs"></a>ขยายแบบจำลองข้อมูลทั่วไปเพื่อความต้องการของธุรกิจของคุณ
สำหรับองค์กรที่ต้องการขยาย Common Data Model (CDM) กระแสข้อมูลจะเปิดให้ผู้เชี่ยวชาญข่าวกรองธุรกิจได้กำหนดเอนทิตีมาตรฐานเองหรือสร้างอันใหม่ขึ้นมาก็ได้ กระบวนการที่ดำเนินการด้วยตนเองเพื่อการกำหนดแบบจำลองข้อมูลเองสามารถใช้กับกระแสข้อมูลเพื่อสร้างแอปและแดชบอร์ด Power BI ที่เหมาะเฉพาะกับองค์กรได้

### <a name="define-dataflows-programmatically"></a>กำหนดกระแสข้อมูลโดยทางโปรแกรม
นอกจากนี้คุณควรพัฒนาโซลูชันทางโปรแกรมของคุณขึ้นมาเองเพื่อสร้างกระแสข้อมูล ด้วย API สาธารณะและความสามารถในการสร้างไฟล์ข้อกำหนดกระแสข้อมูลแบบกำหนดเองได้ (model.json) ในทางโปรแกรม คุณสามารถสร้างโซลูชันแบบกำหนดเองได้เพื่อให้เหมาะกับความต้องการในการวิเคราะห์และข้อมูลเฉพาะขององค์กร 

API สาธารณะช่วยให้นักพัฒนาได้ใช้วิธีการที่แสนเรียบง่ายในการโต้ตอบกับ Power BI และกระแสข้อมูล

### <a name="extend-your-capabilities-with-azure"></a>ขยายความสามารถของคุณด้วย Azure
Azure Data Lake Storagen รุ่น 2 มาพร้อมการสมัครใช้งานแบบมีค่าใช้จ่ายของ Power BI (10 GB ต่อผู้ใช้, 100 TB ต่อโหนด P1) ดังนั้น คุณจะสามารถเริ่มใช้งานการเตรียมข้อมูลด้วยตนเองได้ใน Azure Data Lake 

Power BI สามารถกำหนดค่าการจัดเก็บข้อมูลของกระแสข้อมูล ในบัญชี Azure Data Lake Storage รุ่น 2 ขององค์กรได้ เมื่อ Power BI เชื่อมต่อกับการสมัครใช้งาน Azure นักพัฒนาข้อมูลและนักวิทยาศาสตร์ข้อมูลจะสามารถใช้ประโยชน์ผลิตภัณฑ์ Azure อันทรงพลังได้ เช่น Azure Machine Learning, Azure Databricks, Azure Data Factory และอื่นๆ

Power BI ยังสามารถเชื่อมต่อกับโฟลเดอร์ที่มีข้อมูลแบบแผนในรูปแบบขอ Common Data Model ได้ ซึ่งจะถูกจัดเก็บในบัญชี Azure Data Lake Storage ขององค์กร โฟลเดอร์เหล่านี้สามารถสร้างได้โดยส่วนบริการ เช่น บริการข้อมูล Azure ด้วยการเชื่อมต่อโฟลเดอร์เหล่านี้ นักวิเคราะห์สามารถทำงานกับข้อมูลใน Power BI ได้อย่างราบรื่น 


## <a name="dataflow-capabilities-on-power-bi-premium"></a>ความสามารถของกระแสข้อมูลบน Power BI Premium

สำหรับฟีเจอร์ของกระแสข้อมูลและปริมาณงานที่จะทำการสมัครใช้งาน Power BI Premium นั้น ปริมาณงานของกระแสข้อมูลสำหรับความจุ Premium ต้องเปิดใช้งานอยู่ คุณสามารถเรียนรู้เพิ่มเติมเกี่ยวกับ Power BI Premium ได้ในบทความ[Power BI Premium คืออะไร](service-premium.md) 

ตารางต่อไปนี้อธิบายถึงฟีเจอร์ของกระแสข้อมูลและความสามารถเมื่อใช้บัญชี Power BI Pro และอธิบายการเปรียบเทียบกับการใช้ Power BI Premium


|ความจุของกระแสข้อมูล | Power BI Pro |   Power BI Premium |
|---------|---------|---------|
|รีเฟรชตามกำหนดการ| 8 ต่อวัน|  48|
|ที่เก็บข้อมูลทั้งหมด| 10 GB/ผู้ใช้  |100 TB/โหนด|
|การเขียนกระแสข้อมูลโดยใช้ Power Query Online|    +   |+|
|การจัดการกระแสข้อมูลภายใน Power BI|   +|  +|
|ตัวเชื่อมต่อข้อมูลของกระแสข้อมูลใน Power BI Desktop|  +|  +|
|การรวมกับ Azure|    +|  +|
|เอนทิตีที่คำนวณไว้ (การเปลงในที่จัดเก็บผ่าน M) | |   +|
|ตัวเชื่อมต่อใหม่|    +|  +|
|การรีเฟรชกระแสข้อมูลแบบเพิ่ม|  |   +|
|การทำงานบนความจุ Power BI Premium / การดำเนินการแบบขนานของการแปลง|   |   +|
|เอนทิตีที่เชื่อมต่อไว้ของกระแสข้อมูล| |        +|
|Schema ที่เป็นมาตรฐาน / ส่วนสนับสนุนในตัวสำหรับ Common Data Model|  +|  +|



## <a name="summary-of-self-service-data-prep-for-big-data-in-power-bi"></a>การสรุปของการเตรียมข้อมูลด้วยตนเองสำหรับข้อมูลขนาดใหญ่ใน Power BI
ตามที่ได้กล่าวไว้ก่อนหน้าในบทความนี้ มีสถานการณ์และตัวอย่างหลากหลายในการที่**กระแสข้อมูล**สามารถช่วยให้คุณได้การควบคุมที่ดีขึ้นข้อมูลเชิงลึกที่รวดเร็วขึ้น จากข้อมูลธุรกิจของคุณ เมื่อใช้แบบจำลองข้อมูลมาตรฐาน (Schema) ที่กำหนดโดย Common Data Model กระแสข้อมูลจะสามารถนำเข้าข้อมูลธุรกิจอันมีค่าและเตรียมข้อมูลให้พร้อมสำหรับการสร้างแบบจำลองและการสร้างข้อมูลเชิงลึก BI ในเวลาอันสั้นมากได้ จากที่เคยใช้เวลาเป็นเดือนๆ หรือนานกว่านั้น 

โดยการจัดเก็บข้อมูลธุรกิจในรูปแบบที่ได้มาตรฐานของ**Common Data Model** BI Pros (หรือนักพัฒนา) ของคุณสามารถสร้างแอปที่สร้างวิชวลและรายงานได้อย่างรวดเร็วและง่ายดาย ซึ่งรวมถึงแต่ไม่จำกัดอยู่เพียง:


* การแมปข้อมูลของคุณไปยังเอนทิตีมาตรฐานใน Common Data Model เพื่อรวมข้อมูลและใช้ประโยชน์ Schema ที่รู้จักในการขับเคลื่อนข้อมูลเชิงลึกที่อยู่นอกกรอบ
* การสร้างเอนทิตีแบบกำหนดเองเพื่อรวมข้อมูลจากทั่วทั้งองค์กร 
* ใช้และรีเฟรช**ข้อมูลภายนอก**ที่เป็นส่วนหนึ่งของกระแสข้อมูล และเปิดการนำเข้าข้อมูลนั้นเพื่อขับเคลื่อนข้อมูลเชิงลึก
* การเริ่มต้นใช้งานกระแสข้อมูลสำหรับนักพัฒนา





## <a name="next-steps"></a>ขั้นตอนถัดไป

บทความนี้ใช้ภาพรวมของการเตรียมข้อมูลด้วยตนเองสำหรับข้อมูลขนาดใหญ่ใน Power BI และวิธีการใช้งานหลายวิธี บทความต่อไปนี้จะลงรายละเอียดที่ลึกขึ้นเกี่ยวกับสถานการณ์การใช้งานทั่วไปสำหรับกระแสข้อมูล 

* [สร้างและใช้กระแสข้อมูลใน Power BI](service-dataflows-create-use.md)
* [การใช้เอนทิตีที่คำนวณใน Power BI Premium (ตัวอย่าง)](service-dataflows-computed-entities-premium.md)
* [การใช้กระแสข้อมูลพร้อมแหล่งข้อมูลในองค์กร (ตัวอย่าง)](service-dataflows-on-premises-gateways.md)
* [แหล่งข้อมูลของนักพัฒนาสำหรับกระแสข้อมูล Power BI (ตัวอย่าง)](service-dataflows-developer-resources.md)

สำหรับข้อมูลเพิ่มเติมเกี่ยวกับ Power Query และการรีเฟรชตามกำหนดการ สามารถดูได้ในบทความเหล่านี้:
* [ภาพรวมคิวรีใน Power BI Desktop](desktop-query-overview.md)
* [การกำหนดค่าการรีเฟรชตามกำหนดการ](refresh-scheduled-refresh.md)

สำหรับข้อมูลเพิ่มเติมเกี่ยวกับ Common Data Model สามารถดูได้ในบทความภาพรวม:
* [Common Data Model - ภาพรวม](https://docs.microsoft.com/powerapps/common-data-model/overview)

