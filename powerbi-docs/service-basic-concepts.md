---
title: Power BI service - แนวคิดพื้นฐาน
description: พื้นที่ทำงาน แดชบอร์ด รายงาน ชุดข้อมูล และเวิร์กบุ๊กของบริการ Power BI
author: mihart
manager: kfile
ms.reviewer: ''
featuredvideoid: B2vd4MQrz4M
ms.service: powerbi
ms.component: powerbi-service
ms.topic: conceptual
ms.date: 07/19/2018
ms.author: mihart
LocalizationGroup: Get started
ms.openlocfilehash: ce37c13d313a44af5f082c0db2a72dbf4d53aca5
ms.sourcegitcommit: 07beb155ec0ea1cdcc741085251ed06d7bc8581c
ms.translationtype: HT
ms.contentlocale: th-TH
ms.lasthandoff: 10/09/2018
ms.locfileid: "48875452"
---
# <a name="power-bi---basic-concepts-for-power-bi-service"></a>Power BI - แนวคิดพื้นฐานสำหรับบริการ Power BI

บทความนี้จะถือว่าคุณได้[ลงชื่อเข้าใช้สำหรับบริการ Power BI](service-self-service-signup-for-power-bi.md)และ[เพิ่มข้อมูลบางอย่าง](service-get-data.md)อยู่แล้ว

เมื่อคุณเปิดบริการ Power BI คุณจะเห็น***แดชบอร์ด***แสดงขึ้นมา แดชบอร์ดคือสิ่งที่ทำให้บริการของ Power BI แตกต่างจาก Power BI Desktop

![](media/service-basic-concepts/completenewest.png)

คุณลักษณะหลักของบริการ Power BI สำหรับ UI มีดังนี้:

1. แผงนำทาง (การนำทางด้านซ้าย)
2. พื้นที่รายงาน (ในกรณีนี้ แดชบอร์ดและไทล์)
3. กล่องคำถาม Q&A
4. ไอคอนปุ่ม รวมถึงวิธีใช้และคำติชม
5. ชื่อแดชบอร์ด (เส้นทางนำทางหรือที่เรียกว่า เบรดครัม (breadcrumb))
6. ตัวเปิดใช้แอปฯ office 365
7. ปุ่มหน้าหลัก Power BI
8. ปุ่มไอคอนที่มีป้ายชื่อ

เราจะเจาะลึกลงส่วนเหล่านี้ในภายหลัง แต่ก่อนอื่นมาดูบางแนวคิดสำหรับ Power BI กันก่อน

หรือคุณอาจต้องการดูวิดีโอนี้ก่อนที่จะอ่านส่วนที่เหลือของบทความนี้  ในวิดีโอ จะตรวจทานแนวคิดพื้นฐานและให้คำแนะนำของบริการ Power BI

<iframe width="560" height="315" src="https://www.youtube.com/embed/B2vd4MQrz4M" frameborder="0" allowfullscreen></iframe>


## <a name="power-bi-concepts"></a>แนวคิดสำหรับ Power BI
4 องค์ประกอบหลักของ Power BI คือ: ***แดชบอร์ด*** ***รายงาน*** ***เวิร์กบุ๊ก*** และ***ชุดข้อมูล*** และองค์ประกอบเหล่านี้ทั้งหมดอยู่ใน***พื้นที่ทำงาน*** เราจำเป็นต้องทำความเข้าใจเกี่ยวกับพื้นที่ทำงานก่อนที่จะเจาะลึกทั้ง 4 องค์ประกอบเหล่านี้ ดังนั้นมาเริ่มต้นกัน

## <a name="workspaces"></a>พื้นที่ทำงาน
พื้นที่ทำงานเป็นคอนเทนเนอร์สำหรับแดชบอร์ด รายงาน เวิร์กบุ๊ก และชุดข้อมูลใน Power BI มีพื้นที่ทำงาน 2 แบบ: *พื้นที่ทำงานของฉัน* และ*พื้นที่ทำงานแอปฯ* *แอปฯ*คืออะไร? *แอปฯ*Power BI คือคอลเลกชันของแดชบอร์ดและรายงานที่สร้างขึ้นเพื่อนำเสนอเมตริกหที่สำคัญสำหรับองค์กรของคุณ แอปฯ สามารถโต้ตอบได้แต่ไม่สามารถแก้ไขได้

- *พื้นที่ทำงานของฉัน* เป็นพื้นที่ทำงานส่วนบุคคลสำหรับให้ลูกค้า Power BI ใด ๆ ทำงานกับเนื้อหาของตนเอง เฉพาะคุณเท่านั้นที่สามารถเข้าถึงพื้นที่ทำงานของฉัน (My Workspace) ของคุณเองได้ คุณสามารถแชร์แดชบอร์ดและรายงานจาก พื้นที่ทำงานของฉัน ได้ หากคุณต้องการทำงานร่วมกันบนแดชบอร์ดและรายงาน หรือการสร้างแอปฯ คุณจะต้องทำงานในพื้นที่ทำงานแอปฯ      
-  *พื้นที่ทำงานของฉแอปฯ*จะใช้เพื่อทำงานและแชร์เนื้อหาร่วมกันกับเพื่อนร่วมงาน นอกจากนี้ยังเป็นสถานที่คุณสร้าง เผยแพร่ และจัดการแอปฯสำหรับองค์กรของคุณด้วย ให้คุณคิดว่านี่เป็นเหมือนพื้นที่จัดเตรียมและเป็นคอนเทนเนอร์สำหรับเนื้อหาที่จะประกอบเป็นแอปฯ Power BI คุณสามารถเพิ่มเพื่อนร่วมงานลงในพื้นที่ทำงานแอปฯของคุณและทำงานร่วมกันบนแดชบอร์ด รายงาน เวิร์กบุ๊ก และชุดข้อมูล สมาชิกทุกคนในพื้นที่ทำงานแอปฯต้องมีสิทธิ์การใช้งาน Power BI Pro แต่ผู้บริโภคแอปฯ (ผู้ร่วมงานที่มีสิทธิ์เข้าถึงแอปฯ) ไม่จำเป็นต้องมีสิทธิ์การใช้งาน Pro  

เมื่อต้องการเรียนรู้เพิ่มเติม ดูส่วน**แชร์งานของคุณ**บนสารบัญ เริ่มต้นด้วย[ฉันควรทำงานและแชร์แดชบอร์ดและรายงานร่วมกับผู้อื่นอย่างไร](service-how-to-collaborate-distribute-dashboards-reports.md)


ตอนนี้ ไปยังองค์ประกอบหลักของ Power BI คุณไม่สามารถมีแดชบอร์ดหรือรายงานโดยที่ไม่มีข้อมูลได้ (คุณสามารถมีแดชบอร์ดหรือรายงานว่างเปล่าได้ แต่จะไม่สามารถใช้ประโยชน์ได้มากนักจนกว่าจะมีข้อมูล) ดังนั้น เรามาเริ่มต้นด้วย**ชุดข้อมูล**กัน

## <a name="datasets"></a>ชุดข้อมูล
*ชุดข้อมูล*คือคอลเลกชันของข้อมูลที่คุณ*นำเข้า*หรือ*เชื่อมต่อ* Power BI ช่วยให้คุณเชื่อมต่อและนำเข้าชุดข้อมูลทุกประเภท และการนำข้อมูลทั้งหมดมารวมกันไว้ในที่เดียว  

ชุดข้อมูลเกี่ยวข้องกับ*พื้นที่ทำงาน*และชุดข้อมูลหนึ่งสามารถเป็นส่วนหนึ่งของหลายพื้นที่ทำงานได้ เมื่อคุณเปิดพื้นที่ทำงาน ชุดข้อมูลที่เกี่ยวข้องจะแสดงอยู่ใต้แท็บ**ชุดข้อมูล** ชุดข้อมูลแต่ละรายการแสดงถึงแหล่งข้อมูลหนึ่งแหล่ง ตัวอย่างเช่น เวิร์กบุ๊ก Excel ใน OneDrive หรือชุดข้อมูลแบบตาราง SSAS ภายในองค์กร หรือชุดข้อมูล Salesforce มีแหล่งข้อมูลต่าง ๆ มากมายที่ระบบสนับสนุน และเราเพิ่มแหล่งข้อมูลใหม่ ๆ อยู่ตลอดเวลา [ดูรายการของชนิดของชุดข้อมูลที่สามารถใช้ได้กับ Power BI](service-get-data.md)

ในตัวอย่างด้านล่าง เราเลือกพื้นที่ทำงานแอปฯ "การขายและการตลาด" และคลิกที่แท็บสำหรับ**ชุดข้อมูล**

![](media/service-basic-concepts/power-bi-datasets.png)

**หนึ่ง**ชุดข้อมูล...

* สามารถใช้ซ้ำได้ในหนึ่งหรือในหลายพื้นที่ทำงาน
* สามารถใช้ในรายงานต่าง ๆ มากมายได้
* การแสดงภาพจากชุดข้อมูลหนึ่งสามารถแสดงบนหลายแดชบอร์ดได้

  ![](media/service-basic-concepts/drawing2.png)

เมื่อต้องการ[เชื่อมต่อหรือนำเข้าชุดข้อมูล](service-get-data.md) เลือก**รับข้อมูล** (ที่ด้านล่างของการนำทางด้านซ้าย) หรือเลือก **+ สร้าง > ชุดข้อมูล** (ที่มุมบนขวา) ให้ทำตามคำแนะนำดังกล่าวเพื่อเชื่อมต่อหรือนำเข้าแหล่งข้อมูลที่เฉพาะเจาะจง และเพิ่มชุดข้อมูลลงในพื้นที่ทำงานที่ใช้งานอยู่ ชุดข้อมูลใหม่จะถูกทำเครื่องหมายดอกจันสีเหลือง งานที่คุณทำใน Power BI จะไม่เปลี่ยนแปลงชุดข้อมูลเบื้องต้น

ถ้าคุณ[เป็นส่วนหนึ่งของ***พื้นที่ทำงานแอปฯ***](service-collaborate-power-bi-workspace.md) ชุดข้อมูลที่สมาชิกของพื้นที่ทำงานเพิ่มเข้าไป จะพร้อมใช้งานสำหรับสมาชิกอื่น ๆ ในพื้นที่ทำงานด้วย

เราสามารถรีเฟรช เปลี่ยนชื่อ สำรวจ และลบชุดข้อมูลได้ ใช้ชุดข้อมูลเพื่อสร้างรายงานตั้งแต่เริ่มต้น หรือโดยการเรียกใช้[ข้อมูลเชิงลึกด่วน](service-insights.md)  เพื่อดูว่ารายงานและแดชบอร์ดใดที่ใช้ชุดข้อมูลแล้ว ให้เลือก**ดูที่เกี่ยวข้อง** ในการสำรวจชุดข้อมูล เลือกตัวเลือกนี้ สิ่งที่คุณกำลังทำคือการเปิดชุดข้อมูลในตัวแก้ไขรายงาน ซึ่งเป็นส่วนที่คุณสามารถเริ่มเจาะลึกลงในข้อมูลและสร้างการแสดงภาพได้จริง ๆ ดังนั้น เราไปต่อที่หัวข้อถัดไปกันนั่นคือ รายงาน

### <a name="dig-deeper"></a>เจาะลึกมากขึ้น
* [Power BI Premium คืออะไร](service-premium.md)
* [รับข้อมูลสำหรับ Power BI](service-get-data.md)
* [ชุดข้อมูลตัวอย่างสำหรับ Power BI](sample-datasets.md)

## <a name="reports"></a>รายงาน
รายงาน Power BI มีอย่างน้อยหนึ่งหน้าสำหรับการแสดงภาพ (แผนภูมิและกราฟ เช่น แผนภูมิเส้น แผนภูมิวงกลม แผนภูมิต้นไม้ และอื่น ๆ อีกมากมาย) นอกจากนี้ การแสดงภาพยังเรียกว่า***ภาพ*** การแสดงภาพทั้งหมดในรายงานมาจากชุดข้อมูลเดียว เราสามารถสร้างรายงานตั้งแต่เริ่มต้นภายใน Power BI ได้ คุณสามารถนำเข้ากับแดชบอร์ดที่เพื่อนร่วมงานแชร์กับคุณได้ หรือสามารถสร้างขึ้นเมื่อคุณเชื่อมต่อกับชุดข้อมูลจาก Excel, Power BI Desktop ฐานข้อมูล แอปพลิเคชัน SaaS และ[แอปฯต่าง ๆ](service-get-data.md) ได้  ตัวอย่างเช่น เมื่อคุณเชื่อมต่อกับเวิร์กบุ๊ก Excel ที่ประกอบด้วยแผ่นงาน Power View, Power BI สร้างรายงานที่ยึดตามแผ่นงานเหล่านั้น และเมื่อคุณเชื่อมต่อกับแอปพลิเคชัน SaaS, Power BI จะนำเข้ารายงานที่สร้างไว้ล่วงหน้า

มี 2 โหมดสำหรับการโต้ตอบกับรายงาน นั่นคือ [มุมมองการอ่านและมุมมองการแก้ไข](service-reading-view-and-editing-view.md)  เฉพาะบุคคลที่สร้างรายงาน เจ้าของร่วม และผู้ที่ได้รับสิทธิ์เท่านั้นที่สามารถเข้าถึงการสำรวจ ออกแบบ สร้าง และการแชร์ความสามารถทั้งหมดของ***มุมมองการแก้ไข***สำหรับรายงานนั้นได้ และบุคคลที่ได้รับการแชร์รายงานเหล่านี้ด้วยสามารถสำรวจและโต้ตอบกับรายงานได้โดยใช้***มุมมองการอ่าน***   

เมื่อคุณเปิดพื้นที่รายงานหนึ่งขึ้น รายงานที่เกี่ยวข้องจะแสดงอยู่ภายใต้แท็บ**รายงาน** แต่ละรายงานจะแสดงการแสดงภาพอย่างน้อยหนึ่งหน้าตามชุดข้อมูลเบื้องต้นเพียงหนึ่งชุด ในการเปิดรายงาน เพียงแค่เลือกชุดข้อมูลนั้น

เมื่อคุณเปิดแอปฯ คุณจะเห็นแดชบอร์ดหนึ่ง  เมื่อต้องการเข้าถึงรายงานเบื้องต้น เลือกไทล์แดชบอร์ด (เราจะเรียนรู้เพิ่มเติมในส่วนนี้ในภายหลัง) ที่ถูกปักหมุดจากรายงาน โปรดทราบว่า ไทล์ทั้งหมดไม่ได้ถูกปักหมุดจากรายงาน ดังนั้น คุณอาจจำเป็นต้องคลิกที่สองถึงสามไทล์เพื่อค้นหารายงาน

ตามค่าเริ่มต้น รายงานเปิดขึ้นในมุมมองการอ่าน  เพียงเลือก**แก้ไขรายงาน**เพื่อเปิดขึ้นในมุมมองการแก้ไข (ถ้าคุณมีสิทธิ์ในการแก้ไข)

ในตัวอย่างด้านล่าง เราเลือกพื้นที่ทำงานแอปฯ "การขายและการตลาด" และคลิกที่แท็บสำหรับ**รายงาน**

![](media/service-basic-concepts/power-bi-reports.png)

**หนึ่ง**รายงาน...

* อยู่ในพื้นที่ทำงานเดียว
* สามารถเชื่อมโยงกับหลายแดชบอร์ดภายในพื้นที่ทำงานนั้นได้ (ไทล์ที่ปักหมุดจากรายงานนั้นอาจปรากฏบนหลายแดชบอร์ด)
* สามารถสร้างโดยใช้ข้อมูลจากชุดเดียว (มีข้อยกเว้นเล็กน้อยคือ Power BI Desktop สามารถรวมชุดข้อมูลมากกว่า 1 ชุดลงในรายงานเดียว และคุณสามารถนำเข้ารายงานนั้นลงใน Power BI ได้)

  ![](media/service-basic-concepts/drawing3new.png)

### <a name="dig-deeper"></a>เจาะลึกมากขึ้น
* [รายงานในบริการ Power BI และ Power BI Desktop](service-reports.md)
* [รายงานในแอปฯมือถือ Power BI](mobile-reports-in-the-mobile-apps.md)

## <a name="dashboards"></a>แดชบอร์ด
*แดชบอร์ด*เป็นสิ่งที่คุณสร้าง**ในบริการ Power BI**หรือสิ่งที่เพื่อนร่วมงานสร้าง**ในบริการ Power BI**และแชร์กับคุณ เป็นพื้นที่ที่ประกอบด้วยไทล์และวิดเจ็ตศูนย์ไทล์หรือวิดเจ็ตหรือมากกว่านั้น แต่ละไทล์ที่ปักหมุดจากรายงานหรือจาก[การถามตอบ](power-bi-q-and-a.md)แสดง[การแสดงภาพ](power-bi-report-visualizations.md)เดียวที่สร้างขึ้นจากชุดข้อมูลและปักหมุดไปยังแดชบอร์ด นอกจากนี้ หน้ารายงานทั้งหมดยังสามารถปักหมุดไปยังแดชบอร์ดเป็นหนึ่งไทล์ได้ มีหลายวิธีในการเพิ่มไทล์ไปยังแดชบอร์ด แต่มีจำนวนมากเกินไปจะรวมเข้าได้หมดในหัวข้อภาพรวมนี้ เมื่อต้องการเรียนรู้เพิ่มเติม ดู[ไทล์แดชบอร์ดใน Power BI](service-dashboard-tiles.md)

ทำไมผู้คนสร้างแดชบอร์ดขึ้น?  ต่อไปนี้เป็นเหตุผลเพียงบางส่วน:

* เพื่อดูข้อมูลทั้งหมดที่จำเป็นสำหรับการตัดสินใจอย่างรวดเร็ว
* เพื่อตรวจสอบข้อมูลที่สำคัญมากที่สุดเกี่ยวกับธุรกิจของคุณ
* เพื่อให้แน่ใจว่าเพื่อนร่วมงานทั้งหมดเข้าใจตรงกัน ดู และใช้ข้อมูลเดียวกัน
* เพื่อการตรวจสอบสถานภาพของธุรกิจ หรือผลิตภัณฑ์ หรือหน่วยธุรกิจ หรือแคมเปญการตลาด และอื่น ๆ
* เพื่อสร้างมุมมองส่วนบุคคลของแดชบอร์ดที่ใหญ่กว่า เมตริกทั้งหมดที่เกี่ยวข้องกับคุณ

เมื่อคุณเปิดพื้นที่ทำงาน แดชบอร์ดที่เกี่ยวข้องจะแสดงอยู่ใต้แท็บ**แดชบอร์ด** ในการเปิดแดชบอร์ด เพียงแค่เลือกแดชบอร์ดนั้น เมื่อคุณเปิดแอปฯ คุณจะเห็นแดชบอร์ดหนึ่ง  แดชบอร์ดแต่ละรายการแสดงมุมมองแบบกำหนดเองของชุดย่อยบางรายการของชุดข้อมูลเบื้องต้น  ถ้าคุณเป็นเจ้าของแดชบอร์ด คุณจะสามารถเข้าถึงเพื่อแก้ไขชุดข้อมูลเบื้องต้นและรายงานได้  ถ้ามีการแชร์แดชบอร์ดดังกล่าวกับคุณ คุณจะสามารถโต้ตอบกับแดชบอร์ดและรายงานเบื้องต้นใด ๆ ได้ แต่จะไม่สามารถบันทึกการเปลี่ยนแปลงได้

มีวิธีต่าง ๆ มากมายที่คุณหรือเพื่อนร่วมงาน สามารถ[แชร์แดชบอร์ด](service-share-dashboards.md)ได้ Power BI Pro จำเป็นสำหรับการแชร์แดชบอร์ด และอาจจำเป็นสำหรับการดูแดชบอร์ดที่แชร์


> [!NOTE]
> เราจะพูดถึงรายละเอียดเพิ่มเติมสำหรับการปักหมุดและไทล์ที่ใต้หัวข้อ "แดชบอร์ดพร้อมไทล์"
>

**หนึ่ง**แดชบอร์ด...

* เกี่ยวเนื่องกับพื้นที่ทำงานเดียว
* สามารถแสดงภาพจากหลายชุดข้อมูลที่แตกต่างกันได้
* สามารถแสดงภาพจากหลายรายงานที่แตกต่างกันได้
* สามารถแสดงภาพที่ปักหมุดจากเครื่องมืออื่น ๆ ได้ (เช่น Excel)

  ![](media/service-basic-concepts/drawing1.png)

### <a name="dig-deeper"></a>เจาะลึกมากขึ้น
* [สร้างแดชบอร์ดเปล่าใหม่ จากนั้นรับข้อมูล](service-dashboard-create.md)
* [ทำซ้ำแดชบอร์ด](service-dashboard-copy.md)
* [สร้างมุมมองโทรศัพท์ของแดชบอร์ด](service-create-dashboard-mobile-phone-view.md)


## <a name="workbooks"></a>เวิร์กบุ๊ก
เวิร์กบุ๊กเป็นชุดข้อมูลชนิดพิเศษ ถ้าคุณได้อ่านในหัวข้อ**ชุดข้อมูล**ที่ด้านบน คุณจะทราบเกือบทั้งหมดที่คุณจำเป็นต้องทราบเกี่ยวกับเวิร์กบุ๊ก แต่คุณอาจสงสัยว่าทำไมในบางครั้ง Power BI แยกประเภทเวิร์กบุ๊ก Excel เป็นแบบ**ชุดข้อมูล**และในบางครั้งเป็นการ**สมุดงาน (Workbook)**

เมื่อคุณใช้**รับข้อมูล**กับไฟล์ Excel คุณสามารถเลือกที่จะ*นำเข้า*หรือ*เชื่อมต่อ*ไปยังไฟล์ได้ เมื่อคุณเลือกตัวเลือกนี้ เวิร์กบุ๊กของคุณจะปรากฏใน Power BI เช่นเดียวกับที่ปรากฏใน Excel Online แต่ไม่เหมือนกับ Excel Online เนื่องจากคุณจะมีคุณลักษณะบางอย่างที่ช่วยให้คุณสามารถปักหมุดองค์ประกอบต่าง ๆ จากแผ่นงานของคุณไปยังแดชบอร์ดได้ทันที

คุณไม่สามารถแก้ไขสมุดงานของคุณใน Power BI ได้ แต่ถ้าคุณจำเป็นต้องทำการเปลี่ยนแปลงบางอย่าง คุณสามารถคลิก แก้ไข แล้วเลือกแก้ไขสมุดงานของคุณใน Excel Online หรือเปิดใน Excel บนคอมพิวเตอร์ของคุณ การเปลี่ยนแปลงใด ๆ ที่คุณดำเนินการจะถูกบันทึกไปยังสมุดงานบน OneDrive

### <a name="dig-deeper"></a>เจาะลึกมากขึ้น
* [รับข้อมูลจากไฟล์เวิร์กบุ๊ก Excel](service-excel-workbook-files.md)
* [เผยแพร่ไปยัง Power BI จาก Excel](service-publish-from-excel.md)


## <a name="my-workspace"></a>พื้นที่ทำงานของฉัน
เราได้เรียนรู้ทั้งหมดสำหรับพื้นที่ทำงานและองค์ประกอบหลักแล้ว ตอนนี้เรามาดูอินเทอร์เฟซ Power BI อีกครั้งและตรวจสอบชิ้นส่วนที่ประกอบขึ้นเป็นหน้าเริ่มต้นสำหรับบริการ Power BI กัน

![](media/service-basic-concepts/completenewest.png)

### <a name="1-navigation-pane-left-navpane"></a>1. **แผงนำทาง** (การนำทางด้านซ้าย)
ใช้แผงนำทางเพื่อค้นหาและเลื่อนไปมาระหว่างพื้นที่ทำงานของคุณและองค์ประกอบหลักของ Power BI: แดชบอร์ด รายงาน เวิร์กบุ๊ก และชุดข้อมูล  

  ![](media/service-basic-concepts/power-bi-navigation.png)

* เลือก**รับข้อมูล**เพื่อ[เพิ่มชุดข้อมูล รายงาน และแดชบอร์ดไปยัง Power BI](service-get-data.md)
* ขยายและย่อแถบนำทางด้วยไอคอนนี้![](media/service-basic-concepts/expand-icon.png)
* เปิดหรือจัดการเนื้อหาโปรดของคุณโดยการเลือก**รายการโปรด**
* ดูและเปิดเนื้อหาที่คุณเยี่ยมชมมากที่สุดเมื่อเร็ว ๆ นี้โดยการเลือก**ล่าสุด**
* ดู เปิด หรือลบแอปฯโดยการเลือก**แอปฯ**
* เพื่อนร่วมงานแชร์เนื้อหาร่วมกับคุณหรือไม่? เลือก**ที่แชร์กับฉัน**เพื่อค้นหาและจัดเรียงเนื้อหานั้นเพื่อค้นหาสิ่งที่คุณต้องการ
* แสดงและเปิดพื้นที่ทำงานของคุณโดยเลือก**พื้นที่ทำงาน**

คลิกครั้งเดียว

* ที่ไอคอนหรือหัวข้อเพื่อเปิดในมุมมองเนื้อหา
* ลูกศรชี้ไปทางขวา (>) เพื่อเปิดเมนูลอยสำหรับรายการโปรด ล่าสุด และพื้นที่ทำงาน
* ไอคอนเครื่องหมายรูปตัว V () เพื่อแสดงรายการ **My Workspace** ที่เลื่อนได้ของแดชบอร์ด รายงาน เวิร์กบุ๊ก และชุดข้อมูล
* ชุดข้อมูลเมื่อต้องสำรวจ

### <a name="2-canvas"></a>2. **พื้นที่ทำงาน**
เนื่องจากเราได้เปิดแดชบอร์ด พื้นที่ทำงานจะแสดงไทล์การแสดงภาพขึ้น ตัวอย่างเช่น ถ้าเราได้เปิดตัวแก้ไขรายงานนั้น พื้นที่ทำงานจะแสดงหน้ารายงานหนึ่งขึ้น

แดชบอร์ดที่จะประกอบด้วย[ไทล์](service-dashboard-tiles.md)ต่าง ๆ  ไทล์จะถูกสร้างขึ้นในมุมมองแก้ไข การถามตอบ แดชบอร์ดอื่น ๆ และสามารถปักหมุดจาก Excel, SSRS และอื่น ๆ ได้ ไทล์ชนิดพิเศษที่เรียกว่าการ[วิดเจ็ต](service-dashboard-add-widget.md)จะเพิ่มลงในแดชบอร์ดโดยตรง ไทล์ที่ปรากฏบนแดชบอร์ดถูกวางไว้ตรงนั้นโดยเฉพาะโดยผู้สร้าง/เจ้าของรายงาน  การเพิ่มไทล์ไปยังแดชบอร์ดจะเรียกว่า*การปักหมุด*

![พื้นที่ทำงานบนแดชบอร์ด Power BI](media/service-basic-concepts/canvas.png)

สำหรับข้อมูลเพิ่มเติม ดู**แดชบอร์ด**(ด้านบน)

### <a name="3-qa-question-box"></a>3. **กล่องคำถาม Q&A**
วิธีหนึ่งในการสำรวจข้อมูลของคุณคือการถามคำถามและให้ Power BI ให้คำตอบแก่คุณในรูปแบบการแสดงภาพ เราสามารถเพิ่มการถามตอบเพื่อเพิ่มเนื้อหาลงในแดชบอร์ดหรือรายงานได้

การถามตอบจะค้นหาคำตอบในชุดข้อมูลที่เชื่อมต่อไปยังแดชบอร์ด  ชุดข้อมูลที่เชื่อมต่อเป็นชุดที่มีอย่างน้อยหนึ่งไทล์ปักหมุดไปยังแดชบอร์ดนั้น

![กล่องคำถาม Q&A](media/service-basic-concepts/power-bi-qna.png)

ทันทีที่คุณเริ่มพิมพ์คำถามของคุณ การถามตอบจะนำคุณไปยังหน้าถามตอบ (Q&A) ขณะที่คุณพิมพ์ การถามตอบจะช่วยให้คุณถามคำถามที่ถูกต้องและค้นหาคำตอบที่ดีที่สุดด้วยการเปลี่ยนวลี เติมอัตโนมัติ คำแนะนำ และอื่น ๆ เมื่อคุณมีการแสดงภาพ (คำตอบ) ที่คุณชอบ ให้ปักหมุดลงในแดชบอร์ดของคุณ สำหรับข้อมูลเพิ่มเติม ดู[ถามตอบใน Power BI](power-bi-q-and-a.md)

### <a name="4-icon-buttons"></a>4. **ปุ่มไอคอน**
ไอคอนที่มุมบนขวาเป็นทรัพยากรที่คุณใช้สำหรับการตั้งค่า การแจ้งเตือน ดาวน์โหลด ขอความช่วยเหลือ และให้คำติชมไปยังทีม Power BI เลือกลูกศรคู่เพื่อเปิดแดชบอร์ดในโหมด**หน้าจอเต็ม**  

![ปุ่มไอคอน](media/service-basic-concepts/power-bi-icons.png)

### <a name="5-dashboard-title-navigation-path-aka-breadcrumbs"></a>5. **ชื่อแดชบอร์ด** (เส้นทางนำทางหรือที่เรียกว่า เบรดครัม (breadcrumb))
การที่จะทราบว่าพื้นที่ทำงานและแดชบอร์ดใดที่เปิดใช้งานอยู่นั้น ไม่ใช่เรื่องง่ายเสมอไป ดังนั้น Power BI จึงสร้างเส้นทางการนำทางให้คุณ  ในตัวอย่างนี้ เราเห็นพื้นที่ทำงาน (พื้นที่ทำงานของฉัน) และชื่อเรื่องแดชบอร์ด (ตัวอย่างการวิเคราะห์ร้านค้าปลีก)  ถ้าเราเปิดรายงานหนึ่งขึ้น ชื่อของรายงานจะถูกผนวกเข้ากับจุดสิ้นสุดของเส้นทางการนำทาง  แต่ละส่วนของเส้นทางจะเป็นไฮเปอร์ลิงก์ที่มีการใช้งานอยู่  

โปรดสังเกตไอคอน "C" หลังชื่อเรื่องแดชบอร์ด แดชบอร์ดนี้มี[แท็กการจัดประเภทข้อมูล](service-data-classification.md)ของ "ลับเฉพาะ" แท็กดังกล่าวระบุระดับความลับและระดับความปลอดภัยของข้อมูล ถ้าผู้ดูแลระบบของคุณได้เปิดใช้งานการจัดประเภทข้อมูล ทุกแดชบอร์ดจะมีแท็กตามค่าเริ่มต้น เจ้าของแดชบอร์ดควรเปลี่ยนแท็กเพื่อให้ตรงกับระดับความปลอดภัยที่เหมาะสมของแดชบอร์ดของตน

![](media/service-basic-concepts/power-bi-title.png)

### <a name="6-office-365-app-launcher"></a>6. **ตัวเปิดใช้แอปฯ office 365**
ด้วยตัวเปิดใช้แอปฯ Office 365 ทั้งหมดของคุณจะพร้อมใช้งานได้อย่างง่ายดายด้วยหนึ่งคลิก จากตรงนี้ คุณสามารถเปิดใช้งานอีเมลเอกสาร ปฏิทิน และอื่น ๆ ของคุณได้อย่างรวดเร็ว

![ตัวเปิดแอปฯ Office](media/service-basic-concepts/power-bi-waffle.png)

### <a name="7-power-bi-home"></a>7. **หน้าหลัก Power BI**
เลือกตรงนี้เพื่อเปิด[แดชบอร์ดที่แนะนำ](service-dashboard-featured.md)ของคุณ (ถ้าคุณได้ตั้งค่าไว้) มิฉะนั้น ระบบจะเปิดแดชบอร์ดล่าสุดที่คุณดูขึ้น

   ![](media/service-basic-concepts/version-new.png)

### <a name="8-labeled-icon-buttons"></a>8. **ปุ่มไอคอนที่มีป้ายชื่อ**
พื้นที่ของหน้าจอนี้ประกอบด้วยตัวเลือกเพิ่มเติมสำหรับการโต้ตอบกับเนื้อหา (ในกรณีนี้เป็นกับแดชบอร์ด)  นอกเหนือจากไอคอนที่มีป้ายชื่อที่คุณสามารถเห็นได้แล้ว เลือกจุดไข่ปลาเพื่อแสดงตัวเลือกสำหรับการทำซ้ำ พิมพ์ รีเฟรชแดชบอร์ดและอื่น ๆ อีกมาก

   ![](media/service-basic-concepts/power-bi-labeled-icons.png)

## <a name="next-steps"></a>ขั้นตอนถัดไป
[Power BI คืออะไร](power-bi-overview.md)  
[นำทาง: สำรวจบริการ Power BI](service-the-new-power-bi-experience.md)
[วิดีโอ Power BI](videos.md)  
[ตัวแก้ไขรายงาน... ชมการแนะนำ](service-the-report-editor-take-a-tour.md)

มีคำถามเพิ่มเติมหรือไม่? [ลองถามชุมชน Power BI](http://community.powerbi.com/)
