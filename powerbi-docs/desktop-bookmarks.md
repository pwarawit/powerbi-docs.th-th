---
title: การใช้บุ๊กมาร์กใน Power BI
description: บุ๊กมาร์กใน Power BI Desktop ให้คุณบันทึกมุมมองและการตั้งค่าในรายงานของคุณ และสร้างงานนำเสนอที่เป็นเรื่องราว
author: davidiseminger
manager: kfile
ms.reviewer: ''
ms.service: powerbi
ms.component: powerbi-desktop
ms.topic: conceptual
ms.date: 08/06/2018
ms.author: davidi
LocalizationGroup: Create reports
ms.openlocfilehash: 1bb9921b31187d0df3debc644088a72e1d78207c
ms.sourcegitcommit: 0ff358f1ff87e88daf837443ecd1398ca949d2b6
ms.translationtype: HT
ms.contentlocale: th-TH
ms.lasthandoff: 09/21/2018
ms.locfileid: "46549925"
---
# <a name="use-bookmarks-to-share-insights-and-build-stories-in-power-bi"></a>ใช้บุ๊กมาร์กเพื่อแชร์ข้อมูลเชิงลึก และสร้างเรื่องราวใน Power BI 
การใช้**บุ๊กมาร์ก**ใน Power BI ช่วยให้คุณจับภาพมุมมองที่กำหนดค่าไว้ในปัจจุบันของหน้ารายงาน รวมถึงการกรองและสถานะของวิชวล และช่วยให้คุณกลับไปยังสถานะดังกล่าวในภายหลัง เพียงแค่เลือกบุ๊กมาร์กที่บันทึกไว้ 

คุณยังสามารถสร้างคอลเลกชันของบุ๊กมาร์ก จัดเรียงรายการต่าง ๆ ในลำดับที่คุณต้องการ เพื่อในภายหลัง คุณสามารถไปยังทีละบุ๊กมาร์ค เพื่อนำเสนอชุดข้อมูลเชิงลึก หรือเรื่องราวที่คุณต้องการบอก ด้วยวิชวลและรายงานของคุณได้ 

![บุ๊กมาร์กใน Power BI](media/desktop-bookmarks/bookmarks_01.png)

บุ๊กมาร์กสามารถใช้งานได้หลายทาง คุณสามารถใช้เพื่อติดตามความคืบหน้าของคุณเองในการสร้างรายงาน (บุ๊กมาร์ก เพิ่ม ลบ และเปลี่ยนชื่อง่าย) และคุณสามารถสร้างบุ๊กมาร์กเพื่อสร้างงานนำเสนอที่คล้ายกับ PowerPoint โดยการไปยังบุ๊กมาร์กต่าง ๆ ตามลำดับ เพื่อบอกเล่าเรื่องราวรายงานของคุณ อาจมีการใช้งานอื่น ๆ ด้วย ขึ้นอยู่กับคุณว่าจะใช้บุ๊กมาร์กดีที่สุดวิธีไหน

### <a name="enable-the-bookmarks-preview-versions-prior-to-march-2018"></a>เปิดใช้งานตัวอย่าง บุ๊กมาร์ก (เวอร์ชันก่อนเดือนมีนาคม 2018)
เริ่มตั้งแต่เวอร์ชัน มีนาคม 2018 ของ Power BI Desktop บุ๊กมาร์กมีให้ใช้งานโดยทั่วไปแล้ว 

เราแนะนำให้คุณอัปเกรดเป็นการเผยแพร่ล่าสุดเสมอ แต่ถ้าเวอร์ชัน Power BI Desktop ของคุณเป็นการเผยแพร่ก่อนหน้านั้น คุณยังสามารถลองคุณลักษณะ**บุ๊กมาร์ก** เริ่มตั้งแต่การเผยแพร่ **ตุลาคม 2017** ของ **Power BI Desktop** และสำหรับรายงานที่เปิดใช้งานบุ๊กมาร์กใน **บริการของ Power BI** เช่นเดียวกัน เพื่อเปิดใช้งานคุณลักษณะตัวอย่าง เลือก**ไฟล์ > ตัวเลือกและการตั้งค่า > ตัวเลือก > คุณลักษณะตัวอย่าง** แล้ว เลือกกล่องกาเครื่องหมายข้าง**บุ๊กมาร์ก** 

![เปิดใช้งานบุ๊กมาร์กในหน้าต่างตัวเลือก](media/desktop-bookmarks/bookmarks_02.png)

คุณจะต้องรีสตาร์ท **Power BI Desktop** หลังจากที่คุณทำการเลือกเพื่อเปิดใช้งานเวอร์ชันตัวอย่างของบุ๊กมาร์กแล้ว

## <a name="using-bookmarks"></a>การใช้บุ๊กมาร์ก
เพื่อใช้บุ๊กมาร์ก เลือก ribbon **มุมมอง** จากนั้นเลือกกล่องสำหรับ **บานหน้าต่างที่คั่นหน้า** 

![แสดงบานหน้าต่างบุ๊กมาร์ก โดยการเปิดใช้งานใน ribbon มุมมอง](media/desktop-bookmarks/bookmarks_03.png)

เมื่อคุณสร้างบุ๊กมาร์ก องค์ประกอบต่อไปนี้จะถูกบันทึกพร้อมบุ๊กมาร์ก:

* หน้าปัจจุบัน
* ตัวกรอง
* ตัวแบ่งส่วนข้อมูล
* ลำดับการจัดเรียง
* ตำแหน่งที่ดูรายละเอียด
* การมองเห็น (ของวัตถุ โดยใช้บานหน้าต่าง**เลือก**)
* โหมดโฟกัส หรือ**สปอตไลต์**ของวัตถุใด ๆ ที่มองเห็นได้

บุ๊กมาร์กไม่บันทึกสถานะการไฮไลต์เชื่อมโยงในขณะนี้ 

กำหนดค่าหน้ารายงานตามที่คุณต้องการให้ปรากฏในบุ๊กมาร์ก เมื่อหน้ารายงานของคุณและวิชวล ถูกจัดเรียงในแบบที่คุณต้องการแล้ว เลือก**เพิ่ม**จากบานหน้าต่าง**บุ๊กมาร์ก**เพื่อเพิ่มบุ๊กมาร์ก 

![เพิ่มบุ๊กมาร์ก](media/desktop-bookmarks/bookmarks_04.png)

**Power BI Desktop** สร้างบุ๊กมาร์ก และตั้งชื่อทั่วไปให้ คุณสามารถ*เปลี่ยนชื่อ*, *ลบ* หรือ*อัปเดด*บุ๊กมาร์ก ได้อย่างง่ายดาย โดยการเลือกจุดไข่ปลาที่อยู่ถัดจากชื่อบุ๊กมาร์ก จากนั้นเลือกการดำเนินการจากเมนูที่ปรากฏขึ้น

![เลือกเมนูย่อยสำหรับบุ๊กมาร์ก โดยใช้จุดไข่ปลา](media/desktop-bookmarks/bookmarks_05.png)

เมื่อคุณมีบุ๊กมาร์กแล้ว คุณสามารถแสดงโดยคลิกบนบุ๊กมาร์กในบานหน้าต่าง**บุ๊กมาร์ก** 

คุณยังสามารถเลือกได้ว่าแต่ละบุ๊กมาร์กจะใช้กับคุณสมบัติ*ข้อมูล* เช่นตัวกรองและตัวแบ่งส่วนข้อมูล, คุณสมบัติ*แสดงผล* เช่นสปอตไลต์และมองเห็น และการเปลี่ยนแปลงกับหน้าที่มองเห็นตอนที่บุ๊กมาร์กหน้า ความสามารถนี้มีประโยชน์ เมื่อคุณใช้บุ๊กมาร์กเพื่อสลับระหว่างชนิดของวิชวล - ซึ่งคุณจะต้องการปิดคุณสมบัติข้อมูล เพื่อให้ตัวกรองไม่ถูกตั้งค่าใหม่ เมื่อผู้ใช้เปลี่ยนชนิดของวิชวล 

เพื่อเปลี่ยนแปลงดังกล่าว เลือกที่จุดไข่ปลาที่อยู่ถัดจากชื่อบุ๊กมาร์ก ดังที่แสดงในรูปก่อนหน้า จากนั้นเลือกหรือยกเลิกการเลือกเครื่องหมายที่อยู่ถัดจาก*การแสดง*, *ข้อมูล* และตัวควบคุมอื่น ๆ 

## <a name="arranging-bookmarks"></a>การจัดเรียงบุ๊กมาร์ก
เมื่อคุณสร้างบุ๊กมาร์ก คุณอาจพบว่า ลำดับที่คุณสร้างขึ้นไม่จำเป็นต้องเป็นลำดับเดียวกับที่คุณต้องการนำเสนอผู้ชมของคุณ ไม่เป็นไร คุณสามารถเรียงลำดับบุ๊กมาร์กใหม่ได้อย่างง่ายดาย

ในบานหน้าต่าง**บุ๊กมาร์ก** เพียงแค่ลากบุ๊กมาร์กแล้วปล่อยเพื่อเปลี่ยนลำดับ ดังแสดงในรูปต่อไปนี้ แถบสีเหลืองระหว่างบุ๊กมาร์ก แสดงตำแหน่งที่บุ๊กมาร์กที่กำลังลากจะถูกวาง

![เปลี่ยนลำดับบุ๊กมาร์ก โดยการลากและปล่อย](media/desktop-bookmarks/bookmarks_06.png)

ลำดับของบุ๊กมาร์กคุณเป็นเรื่องสำคัญ เมื่อคุณใช้คุณลักษณะ**มุมมอง**ของบุ๊กมาร์ก ตามที่จะอธิบายในส่วนถัดไปได้

## <a name="bookmarks-as-a-slide-show"></a>ใช้บุ๊กมาร์กนำเสนอภาพนิ่ง
เมื่อคุณมีคอลเลกชันบุ๊กมาร์ก ที่คุณต้องการนำเสนอตามลำดับ คุณสามารถเลือก**มุมมอง**จากบานหน้าต่าง**บุ๊กมาร์ก** เพื่อเริ่มการนำเสนอภาพนิ่ง

เมื่ออยู่ในโหมด**มุมมอง** มีบางคุณสมบัติที่สังเกตได้:

1. ชื่อบุ๊กมาร์กปรากฏในแถบชื่อเรื่องบุ๊กมาร์ก ซึ่งอยู่ด้านล่างของพื้นที่ทำงาน
2. แถบชื่อเรื่องบุ๊กมาร์ก มีลูกศรที่ช่วยให้คุณสามารถไปยังบุ๊กมาร์กถัดไป หรือก่อนหน้าได้
3. คุณสามารถออกจากโหมด**มุมมอง** โดยการเลือก**ออกจาก**จากบานหน้าต่าง**บุ๊กมาร์ก** หรือโดยการเลือก **X** ในแถบชื่อเรื่องบุ๊กมาร์กได้ 

![คุณลักษณะ แถบชื่อเรื่องบุ๊กมาร์ก](media/desktop-bookmarks/bookmarks_07.png)

เมื่อคุณอยู่ในโหมด**มุมมอง** คุณสามารถปิดบานหน้าต่าง**บุ๊กมาร์ก** (โดยการคลิก X บนบานหน้าต่างนั้น) เพื่อให้มีพื้นที่เพิ่มเติมสำหรับงานนำเสนอของคุณได้ และ ขณะที่อยู่ในโหมด**มุมมอง** วิชวลทั้งหมดเป็นแบบโต้ตอบ และพร้อมสำหรับการไฮไลต์แบบเชื่อมโยง เหมือนกับทีโต้ตอบกับวิชวลเหล่านั้นตามปกติ 

## <a name="visibility---using-the-selection-pane"></a>การมองเห็น - ด้วยบานหน้าต่างการเลือก
บานหน้าต่าง**การเลือก**ใหม่ อยู่ในการเผยแพร่พร้อมกับบุ๊กมาร์ก บานหน้าต่าง**การเลือก**แสดงรายการของวัตถุทั้งหมดบนหน้าปัจจุบัน และให้คุณสามารถเลือกวัตถุ และระบุว่าวัตถุที่กำหนดมองเห็นได้หรือไม่ 

![เปิดใช้งานบานหน้าต่างการเลือก](media/desktop-bookmarks/bookmarks_08.png)

คุณสามารถเลือกวัตถุ โดยใช้บานหน้าต่าง**การเลือก**ได้ นอกจากนี้ คุณยังสามารถสลับว่าวัตถุสามารถมองเห็นได้หรือไม่ โดยการคลิกที่ไอคอนรูปตา ที่ด้านขวาของวิชวล 

![บานหน้าต่าง การเลือก](media/desktop-bookmarks/bookmarks_09.png)

เมื่อเพิ่มบุ๊กมาร์ก สถานะการมองเห็นของแต่ละวัตถุจะถูกบันทึกด้วย ตามการตั้งค่าในบานหน้าต่าง**การเลือก** 

สิ่งสำคัญที่ต้องทราบคือ **ตัวแบ่งส่วนข้อมูล**ยังคงกรองหน้ารายงาน โดยไม่คำนึงถึงว่าตัวแบ่งส่วนข้อมูลจะมองเห็นได้หรือไม่ ด้วยเหตุนี้ คุณสามารถสร้างบุ๊กมาร์กจำนวนมาก โดยมีการตั้งค่าตัวแบ่งส่วนข้อมูลที่แตกต่างกัน และทำให้หน้ารายงานดูแตกต่างกันได้มาก (และไฮไลต์ข้อมูลเชิงลึกที่แตกต่างกัน) ในแต่ละบุ๊กมาร์ก

## <a name="bookmarks-for-shapes-and-images"></a>บุ๊กมาร์กสำหรับรูปร่างและรูปภาพ
คุณยังสามารถเชื่อมโยงรูปร่างและรูปภาพไปยังบุ๊กมาร์ก ด้วยคุณลักษณะนี้ เมื่อคุณคลิกที่วัตถุ จะแสดงบุ๊กมาร์กที่เชื่อมโยงกับวัตถุนั้น ซึ่งจะเป็นประโยชน์เมื่อทำงานกับปุ่ม คุณสามารถเรียนรู้เพิ่มเติม โดยการอ่านบทความเกี่ยวกับ[การใช้ปุ่มใน Power BI](desktop-buttons.md) ได้ 

เพื่อกำหนดบุ๊กมาร์กให้แก่วัตถุ เลือกวัตถุ จากนั้นขยายส่วน**การกระทำ** จากบานหน้าต่าง**กำหนดแบบรูปทรง** ดังที่แสดงในรูปต่อไปนี้

![เพิ่มลิงค์บุ๊กมาร์กให้กับวัตถุ](media/desktop-bookmarks/bookmarks_10.png)

เมื่อคุณเลื่อนตัวเลื่อน**การกระทำ**ให้เป็น**เปิด** คุณสามารถเลือกได้ว่าวัตถุเป็นปุ่มย้อนกลับ, บุ๊กมาร์ก หรือคำสั่งถามตอบได้ ถ้าคุณเลือกบุ๊กมาร์ก คุณสามารถว่าวัตถุจะเชื่อมโยงไปบุ๊กมาร์กไหน

มีหลายสิ่งที่น่าสนใจ ที่คุณสามารถทำได้ ด้วยการเชื่อมโยงจากวัตถุไปเป็นบุ๊กมาร์กได้ คุณสามารถสร้างสารบัญวิชวลบนหน้ารายงานของคุณ หรือคุณสามารถมอบมุมมองต่าง ๆ (เช่นชนิดของวิชวล) ของข้อมูลเดียวกัน เพียงคลิกที่วัตถุต่าง ๆ

เมื่อคุณอยู่ในโหมดการแก้ไข คุณสามารถใช้ ctrl+คลิก เพื่อไปที่ลิงก์ และเมื่อไม่อยู่ในโหมดแก้ไข เพียงแค่คลิกวัตถุจะไปที่ลิงก์ 

## <a name="bookmark-groups"></a>กลุ่มบุ๊คมาร์ก

เริ่มด้วย**Power BI Desktop**รุ่นเดือนสิงหาคม 2018 คุณจะสามารถสร้างและใช้กลุ่มบุ๊คมาร์กได้ กลุ่มบุ๊คมาร์กเป็นคอลเลกชันของบุ๊กมาร์กที่คุณระบุ ซึ่งสามารถแสดง และจัดระเบียบเป็นกลุ่ม 

เมื่อต้องสร้างกลุ่มบุ๊คมาร์ก ให้กดแป้น CTRL ค้างไว้ และเลือกบุ๊กมาร์กคุณต้องการรวมในกลุ่ม จากนั้นคลิกที่จุดไข่ปลาด้านข้างบุ๊กมาร์กที่เลือก แล้วเลือก**จัดกลุ่ม**จากเมนูที่ปรากฏขึ้น

![สร้างกลุ่มบุ๊คมาร์ก](media/desktop-bookmarks/bookmarks_15.png)

**Power BI Desktop**จะตั้งชื่อกลุ่ม*กลุ่ม 1* โดยอัตโนมัติ โชคดีที่คุณเพียงแค่ดับเบิลคลิกที่ชื่อ และเปลี่ยนชื่อเป็นอะไรก็ตามที่คุณต้องการ

![เปลี่ยนชื่อกลุ่มบุ๊คมาร์ก](media/desktop-bookmarks/bookmarks_16.png)

ด้วยกลุ่มบุ๊คมาร์กใด ๆ การคลิกที่ชื่อของกลุ่มบุ๊คมาร์กจะขยาย หรือยุบกลุ่มของบุ๊กมาร์กเท่านั้น และไม่แสดงบุ๊คมาร์กด้วยตัวเอง 

เมื่อใช้คุณลักษณะ**มุมมอง**ของบุ๊กมาร์ก ต่อไปนี้จะถูกนำไปใช้:

* ถ้าบุ๊กมาร์กที่เลือกอยู่ในกลุ่มเมื่อคุณเลือก**มุมมอง**จากบุ๊กมาร์ก เฉพาะบุ๊กมาร์ก*ในกลุ่มนั้น*จะแสดงในเซสชันการดู 

* ถ้าบุ๊กมาร์กที่เลือกไม่ได้อยู่ในกลุ่ม หรืออยู่ในระดับบนสุด (เช่น ชื่อกลุ่มบุ๊กมาร์ก) จากนั้น บุ๊กมาร์กทั้งหมดของทั้งรายงานจะแสดงขึ้นมา รวมถึงบุ๊กมาร์กในทุกกลุ่ม 

การยกเลิกการจัดกลุ่มบุ๊กมาร์ก เพียงแค่เลือกบุ๊กมาร์กใด ๆ ในกลุ่ม คลิกจุดไข่ปลา แล้วเลือก**ยกเลิกการจัดกลุ่ม**จากเมนูที่ปรากฏขึ้น 

![ยกเลิกจัดกลุ่มบุ๊คมาร์ก](media/desktop-bookmarks/bookmarks_17.png)

โปรดทราบว่าการเลือก**ยกเลิกการจัดกลุ่ม**สำหรับบุ๊กมาร์กใด ๆ จากกลุ่มจะเอาบุ๊กมาร์กทั้งหมดออกจากกลุ่ม (จะลบกลุ่ม แต่ไม่ใช่ตัวบุ๊กมาร์ก) ดังนั้นเมื่อต้องการเอาบุ๊คมาร์กเดียวออกจากกลุ่ม คุณต้อง**ยกเลิกการจัดกลุ่ม**สมาชิกใด ๆ จากกลุ่มนั้นซึ่งลบการจัดกลุ่ม จากนั้นเลือกสมาชิกที่คุณต้องการในกลุ่มใหม่ (ใช้ CTRL และคลิกที่แต่ละบุ๊กมาร์ก) แล้วเลือก**จัดกลุ่ม**อีกครั้ง 


## <a name="using-spotlight"></a>การใช้สปอตไลต์
อีกคุณลักษณะที่เผยแพร่พร้อมกับบุ๊กมาร์กคือ **สปอตไลต์** ด้วย**สปอตไลต์** คุณสามารถดึงดูดความสนใจลงในเฉพาะแผนภูมิ เช่น เมื่อนำเสนอบุ๊กมาร์กของคุณในโหมด**มุมมอง**ได้

เรามาเปรียบเทียบโหมด**สปอตไลต์**กับ**โฟกัส** เพื่อดูความแตกต่างของทั้งสองโหมด

1. ในโหมด**โฟกัส** คุณสามารถมีวิชวลเดียวที่ขยายจนเต็มพื้นที่ทำงาน โดยการเลือกไอคอน**โหมดโฟกัส**ได้
2. เมื่อใช้**สปอตไลต์** คุณสามารถไฮไลต์การแสดงภาพหนึ่งในขนาดเดิม โดยทำให้การแสดงภาพอื่นๆทั้งหมดซีดหายไปเกือบจะโปร่งใสได้ 

![เปรียบเทียบโหมดโฟกัสกับสปอตไลต์](media/desktop-bookmarks/bookmarks_11.png)

เมื่อวิชวลในภาพก่อนหน้า มีการเลือกไอคอน**โฟกัส** หน้ารายงานจะมีลักษณะดังต่อไปนี้:

![โหมดโฟกัส](media/desktop-bookmarks/bookmarks_12.png)

ในทางตรงข้าม เมื่อ**สปอตไลต์**ถูกเลือกจากเมนูจุดไข่ปลาของภาพ หน้าจะมีรูปร่างดังนี้:

![โหมดสปอตไลต์](media/desktop-bookmarks/bookmarks_13.png)

ถ้าโหมดใดโหมดหนึ่งถูกเลือกขณะที่เพิ่มบุ๊กมาร์ก โหมดนั้น (โฟกัสหรือสปอตไลต์) จะคงอยู่ในบุ๊กมาร์ก

## <a name="bookmarks-in-the-power-bi-service"></a>บุ๊กมาร์กในบริการของ Power BI
เมื่อคุณเผยแพร่รายงานไปยัง**บริการของ Power BI** ที่มีอย่างน้อยหนึ่งบุ๊กมาร์ก คุณสามารถดูและโต้ตอบกับบุ๊กมาร์กเหล่านั้นใน**บริการของ Power BI** ได้ เมื่อบุ๊กมาร์กมีให้ใช้งานในรายงาน คุณสามารถเลือก**มุมมอง > บานหน้าต่างการเลือก** หรือ**มุมมอง > บานหน้าต่างบุ๊กมาร์ก** เพื่อแสดงบานหน้าต่างเหล่านั้นได้

![ดูบานหน้าต่างบุ๊กมาร์ก และการเลือก ในบริการของ Power BI](media/desktop-bookmarks/bookmarks_14.png)

ใน**บริการของ Power BI** **บานหน้าต่างบุ๊กมาร์ก**ทำงานเหมือนกับที่ทำงานใน **Power BI Desktop** รวมไปถึงความสามารถในการเลือก**มุมมอง** เพื่อแสดงบุ๊กมาร์กของคุณตามลำดับ เหมือนกับการนำเสนอภาพนิ่ง

โปรดทราบว่า คุณต้องใช้แถบชื่อเรื่องบุ๊กมาร์กสีเทา เพื่อไปยังบุ๊กมาร์กต่าง ๆ ไม่ใช่ลูกศรสีดำ (ลูกศรสีดำจะพาคุณไปตามหน้าต่าง ๆ ของรายงาน ไม่ใช่บุ๊กมาร์ก)

## <a name="limitations-and-considerations"></a>ข้อจำกัดและข้อควรพิจารณา
ในการเผยแพร่นี้ **บุ๊กมาร์ก**มีข้อจำกัดและข้อควรพิจารณาบางอย่าง

* วิชวลแบบกำหนดเองส่วนใหญ่ควรทำงานได้ดีกับการบุ๊กมาร์ก ถ้าคุณพบปัญหากับการบุ๊กมาร์กและการแสดงภาพแบบกำหนดเอง ให้ติดต่อผู้สร้างภาพนั้น และขอให้พวกเขาจะเพิ่มการสนับสนุนบุ๊กมาร์กให้กับภาพ 
* ถ้าคุณเพิ่มวิชวลบนหน้ารายงานหลังจากการสร้างบุ๊กมาร์ก วิชวลจะแสดงในสถานะเริ่มต้น ซึ่งหมายความว่า ถ้าคุณเพิ่มตัวแบ่งส่วนข้อมูลลงในหน้าที่คุณเคยสร้างบุ๊กมาร์กไว้ก่อน ตัวแบ่งส่วนข้อมูลจะทำงานในสถานะเริ่มต้น
* การย้ายวิชวลหลังจากการสร้างบุ๊กมาร์ก จะมีผลในบุ๊กมาร์ก 


## <a name="next-steps"></a>ขั้นตอนถัดไป
สำหรับข้อมูลเพิ่มเติมเกี่ยวกับลักษณะการทำงานที่คล้ายกัน หรือการโต้ตอบกับบุ๊กมาร์ก โปรดดูที่บทความต่อไปนี้:

* [ใช้ drillthrough ใน Power BI Desktop](desktop-drillthrough.md)
* [แสดงไทล์แดชบอร์ดหรือรายงานวิชวลในโหมดโฟกัส](consumer/end-user-focus.md)

