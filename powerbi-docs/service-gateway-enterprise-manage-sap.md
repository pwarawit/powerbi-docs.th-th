---
title: จัดการแหล่งข้อมูล SAP HANA ของคุณ
description: วิธีการจัดการเกตเวย์ข้อมูลภายในองค์กรและแหล่งข้อมูลที่เป็นของเกตเวย์นั้น ๆ บทความนี้มีไว้สำหรับ SAP HANA โดยเฉพาะ
author: mgblythe
manager: kfile
ms.reviewer: ''
ms.service: powerbi
ms.subservice: powerbi-gateways
ms.topic: conceptual
ms.date: 01/24/2018
ms.author: mblythe
LocalizationGroup: Gateways
ms.openlocfilehash: e4fabd59396872be9ffa77d8957b06ffcf7eb45f
ms.sourcegitcommit: c8c126c1b2ab4527a16a4fb8f5208e0f7fa5ff5a
ms.translationtype: HT
ms.contentlocale: th-TH
ms.lasthandoff: 01/15/2019
ms.locfileid: "54276640"
---
# <a name="manage-your-sap-hana-data-source"></a>จัดการแหล่งข้อมูล SAP HANA ของคุณ
เมื่อคุณได้ติดตั้งเกตเวย์ข้อมูลในองค์กรแล้ว คุณจะต้องเพิ่มแหล่งข้อมูลที่สามารถใช้กับเกตเวย์ดังกล่าวได้ บทความนี้เราจะดูวิธีการทำงานกับเกตเวย์และแหล่งข้อมูล คุณสามารถใช้แหล่งข้อมูล SAP HANA สำหรับการรีเฟรชตามกำหนดการหรือสำหรับ DirectQuery ได้

## <a name="download-and-install-the-gateway"></a>ดาวน์โหลดและติดตั้งเกตเวย์
คุณสามารถดาวน์โหลดเกตเวย์จากบริการ Power BI ได้ เลือก**ดาวน์โหลด** > **เกตเวย์ข้อมูล**หรือไปที่[หน้าดาวน์โหลดเกตเวย์](https://go.microsoft.com/fwlink/?LinkId=698861)

![](media/service-gateway-enterprise-manage-sap/powerbi-download-data-gateway.png)

## <a name="add-a-gateway"></a>เพิ่มเกตเวย์
ในการเพิ่มเกตเวย์ เพียงแค่[ดาวน์โหลด](https://go.microsoft.com/fwlink/?LinkId=698861)และติดตั้งเกตเวย์บนเซิร์ฟเวอร์ในสภาพแวดล้อมของคุณ หลังจากที่คุณได้ติดตั้งเกตเวย์แล้ว ระบบจะแสดงในรายการของเกตเวย์ภายใต้หัวข้อ**จัดการเกตเวย์**

> [!NOTE]
> **จัดการเกตเวย์**จะไม่แสดงขึ้นจนกว่าคุณจะได้เป็นผู้ดูแลระบบของเกตเวย์อย่างน้อยหนึ่งเกตเวย์ ซึ่งสามารถเกิดขึ้นได้โดยการได้รับการเพิ่มให้เป็นผู้ดูแล หรือคุณเป็นคนติดตั้งและกำหนดค่าเกตเวย์
> 
> 

## <a name="remove-a-gateway"></a>ลบเกตเวย์
การลบเกตเวย์จะเป็นการลบแหล่งข้อมูลต่าง ๆ ที่อยู่ภายใต้เกตเวย์นั้น ๆ ด้วยเช่นกัน  ซึ่งจะเป็นการทำลายแดชบอร์ดและรายงานอิงกับแหล่งข้อมูลเหล่านั้น

1. เลือกไอคอนรูปเฟือง![](media/service-gateway-enterprise-manage-sap/pbi_gearicon.png)ที่มุมบนขวา > **จัดการเกตเวย์**
2. เกตเวย์ >**ลบ**
   
   ![](media/service-gateway-enterprise-manage-sap/datasourcesettings7.png)

## <a name="add-a-data-source"></a>เพิ่มแหล่งข้อมูล
คุณสามารถเพิ่มแหล่งข้อมูลได้โดยเลือกเกตเวย์ และคลิก**เพิ่มแหล่งข้อมูล** หรือไปที่ “เกตเวย์” > **เพิ่มแหล่งข้อมูล**

![](media/service-gateway-enterprise-manage-sap/datasourcesettings1.png)

จากนั้นคุณสามารถเลือก**ชนิดแหล่งข้อมูล**จากรายการได้

![](media/service-gateway-enterprise-manage-sap/datasourcesettings2-sap.png)

จากนั้นคุณจะต้องกรอกข้อมูลสำหรับแหล่งข้อมูลที่รวมถึง**เซิร์ฟเวอร์** **ชื่อผู้ใช้**และ**รหัสผ่าน**

> [!NOTE]
> แบบสอบถามทั้งหมดที่ไปยังแหล่งข้อมูลจะทำงานโดยใช้ข้อมูลประจำตัวเหล่านี้ สำหรับข้อมูลเพิ่มเติม ให้ดูบทความเกตเวย์ข้อมูลหลักภายในองค์กรเพื่อเรียนรู้เพิ่มเติมเกี่ยวกับวิธีการจัดเก็บ[ข้อมูลประจำตัว](service-gateway-onprem.md#credentials)
> 
> 

![](media/service-gateway-enterprise-manage-sap/datasourcesettings3-sap.png)

คุณสามารถคลิก**เพิ่ม**หลังจากที่คุณได้กรอกทุกอย่างครบถ้วนแล้ว  คุณสามารถใช้แหล่งข้อมูลนี้สำหรับการรีเฟรชตามกำหนดการหรือ DirectQuery เทียบกับเซิร์ฟเวอร์ SAP HANA ที่อยู่ภายในองค์กรได้ คุณจะเห็น*เชื่อมต่อสำเร็จ* หากการดำเนินการเสร็จสมบูรณ์แล้ว

![](media/service-gateway-enterprise-manage-sap/datasourcesettings4.png)

### <a name="advanced-settings"></a>การตั้งค่าขั้นสูง
คุณสามารถกำหนดค่าระดับความเป็นส่วนตัวให้กับแหล่งข้อมูลของคุณ ซึ่งจะช่วยควบคุมการปะปนของข้อมูล และใช้ได้เฉพาะกับการรีเฟรชตามกำหนดการเท่านั้น ไม่สามารถนำไปใช้กับ DirectQuery [เรียนรู้เพิ่มเติม](https://support.office.com/article/Privacy-levels-Power-Query-CC3EDE4D-359E-4B28-BC72-9BEE7900B540)

![](media/service-gateway-enterprise-manage-sap/datasourcesettings9.png)

## <a name="remove-a-data-source"></a>ลบแหล่งข้อมูล
การลบแหล่งข้อมูลจะทำลายแดชบอร์ดหรือรายงานต่างๆ ที่อิงกับแหล่งข้อมูลที่ระบุ  

หากต้องหารลบแหล่งข้อมูลให้ไปที่ แหล่งข้อมูล > **ลบ**

![](media/service-gateway-enterprise-manage-sap/datasourcesettings6.png)

## <a name="manage-administrators"></a>จัดการผู้ดูแลระบบ
ในแถบผู้ดูแลสำหรับเกตเวย์ คุณสามารถเพิ่มและลบผู้ใช้ (หรือกลุ่มการรักษาความปลอดภัย) ที่สามารถเข้ามาดูแลระบบเกตเวย์ได้

![](media/service-gateway-enterprise-manage-sap/datasourcesettings8.png)

## <a name="manage-users"></a>จัดการผู้ใช้
บนแท็บผู้ใช้สำหรับแหล่งข้อมูล คุณสามารถเพิ่มและลบผู้ใช้ หรือกลุ่มความปลอดภัยที่สามารถใช้แหล่งข้อมูลนี้ได้

> [!NOTE]
> รายชื่อผู้ใช้จะควบคุมผู้ที่ได้รับอนุญาตให้เผยแพร่รายงานเท่านั้น เจ้าของรายงานสามารถสร้างแดชบอร์ด หรือชุดเนื้อหา และนำมาแชร์ร่วมกับผู้ใช้อื่นๆ ได้
> 
> 

![](media/service-gateway-enterprise-manage-sap/datasourcesettings5.png)

## <a name="using-the-data-source"></a>การใช้แหล่งข้อมูล
หลังจากที่คุณสร้างแหล่งข้อมูลแล้ว แหล่งข้อมูลนั้นจะพร้อมใช้งานกับการเชื่อมต่อ DirectQuery หรือใช้งานผ่านการรีเฟรชตามกำหนดการ

> [!NOTE]
> ชื่อเซิร์ฟเวอร์และชื่อฐานข้อมูลจะต้องตรงกับ Power BI Desktop และแหล่งข้อมูลในเกตเวย์ข้อมูลภายในองค์กร!
> 
> 

การเชื่อมโยงระหว่างชุดข้อมูลของคุณและแหล่งข้อมูลภายในเกตเวย์จะเป็นไปตามชื่อเซิร์ฟเวอร์และชื่อฐานข้อมูลของคุณ สิ่งเหล่านี้จำเป็นต้องตรงกัน ตัวอย่างเช่น ถ้าคุณใส่ที่อยู่ IP สำหรับชื่อเซิร์ฟเวอร์ ภายใน Power BI Desktop คุณจะต้องใช้ที่อยู่ IP สำหรับแหล่งข้อมูลภายในการกำหนดค่าเกตเวย์ด้วย ถ้าคุณใช้ *SERVER\INSTANCE* ใน Power BI Desktop คุณจำเป็นต้องใช้ชื่อเดียวกันภายในแหล่งข้อมูลที่กำหนดค่าไว้สำหรับเกตเวย์ดังกล่าว

นี่คือกรณีสำหรับทั้ง DirectQuery และการรีเฟรชตามกำหนดการ

### <a name="using-the-data-source-with-directquery-connections"></a>การใช้แหล่งข้อมูลที่มีการเชื่อมต่อ DirectQuery
คุณจะต้องตรวจสอบให้แน่ใจว่าเซิร์ฟเวอร์และฐานข้อมูลชื่อตรงกันระหว่าง Power BI Desktop และแหล่งข้อมูลที่กำหนดค่าไว้สำหรับเกตเวย์ คุณจะยังจำเป็นต้องตรวจสอบให้แน่ใจว่า ผู้ใช้ของคุณแสดงอยู่ในแท็บ**ผู้ใช้**ของแหล่งข้อมูลเพื่อที่เผยแพร่ชุดข้อมูล DirectQuery ตัวเลือกสำหรับ DirectQuery จะเกิดขึ้นภายใน Power BI Desktop ตอนที่คุณนำเข้าข้อมูลครั้งแรก [เรียนรู้เพิ่มเติม](desktop-use-directquery.md)

หลังจากที่คุณเผยแพร่ชุดข้อมูลจาก Power BI Desktop หรือ**รับข้อมูล** รายงานของคุณควรเริ่มการทำงาน อาจจะใช้เวลาหลายนาทีเพื่อให้การเชื่อมต่อสามารถใช้งานได้ หลังจากการสร้างแหล่งข้อมูลภายในเกตเวย์

### <a name="using-the-data-source-with-scheduled-refresh"></a>การใช้แหล่งข้อมูลที่มีการรีเฟรชตามกำหนดการ
ถ้าคุณได้รับการระบุให้อยู่ในแท็บ**ผู้ใช้**ของแหล่งข้อมูลที่กำหนดค่าไว้ภายในเกตเวย์ และชื่อเซิร์ฟเวอร์และชื่อฐานข้อมูลตรงกัน คุณจะเห็นเกตเวย์เป็นตัวเลือกเพื่อใช้กับการรีเฟรชตามกำหนดการ

![](media/service-gateway-enterprise-manage-sap/powerbi-gateway-enterprise-schedule-refresh.png)

## <a name="next-steps"></a>ขั้นตอนถัดไป
[เกตเวย์ข้อมูลภายในองค์กร](service-gateway-onprem.md)  
[เกตเวย์ข้อมูลในองค์กร - เชิงลึก](service-gateway-onprem-indepth.md)  
[การแก้ไขปัญหาเกตเวย์ข้อมูลในองค์กร](service-gateway-onprem-tshoot.md)  
มีคำถามเพิ่มเติมหรือไม่? [ลองไปที่ชุมชน Power BI](http://community.powerbi.com/)

