---
title: 'ตัวอย่างการขายและการตลาดสำหรับ Power BI: ชมการแนะนำ'
description: 'ตัวอย่างการขายและการตลาดสำหรับ Power BI: ชมการแนะนำ'
author: maggiesMSFT
ms.reviewer: amac
ms.service: powerbi
ms.subservice: powerbi-desktop
ms.topic: conceptual
ms.date: 07/19/2019
ms.author: maggies
LocalizationGroup: Samples
ms.openlocfilehash: 8085a6c8f5d0e7a2797ef6c5961b6083eb98f346
ms.sourcegitcommit: 64c860fcbf2969bf089cec358331a1fc1e0d39a8
ms.translationtype: HT
ms.contentlocale: th-TH
ms.lasthandoff: 11/09/2019
ms.locfileid: "73873811"
---
# <a name="sales-and-marketing-sample-for-power-bi-take-a-tour"></a>ตัวอย่างการขายและการตลาดสำหรับ Power BI: ชมการแนะนำ

ตัวอย่างการขายและการตลาด มีแดชบอร์ดและรายงานในบริษัทผลิตที่สมมุติขึ้น ที่ชื่อว่า VanArsdel Ltd. เจ้าหน้าที่หัวหน้าฝ่ายตลาด (CMO) ของ VanArsdel สร้างแดชบอร์ดนี้ขึ้นเพื่อเฝ้าดูอุตสาหกรรม และส่วนแบ่งทางการตลาด จำนวนการผลิต ยอดขาย และความคิดเห็นต่อผลิตภัณฑ์ ของบริษัทของเขา

VanArsdel มีคู่แข่งหลายราย แต่ก็เป็นอันดับหนึ่งของตลาดในอุตสาหกรรม CMO ต้องการเพิ่มส่วนแบ่งทางการตลาด และค้นหาโอกาสการเติบโต แต่ด้วยเหตุผลบางประการ ส่วนแบ่งทางการตลาดของ VanArsdel ได้เริ่มลดลง และลดลงอย่างมีนัยสำคัญในเดือนมิถุนายน

![แดชบอร์ดสำหรับตัวอย่างการขายและการตลาด](media/sample-sales-and-marketing/sales1.png)

ตัวอย่างนี้เป็นส่วนหนึ่งของชุดตัวอย่าง ที่แสดงให้เห็นวิธีการที่คุณสามารถใช้ Power BI กับข้อมูล รายงาน และแดชบอร์ดที่เกี่ยวข้องกับธุรกิจ ซึ่งสร้างขึ้นโดย [obviEnce](http://www.obvience.com/) ด้วยข้อมูลจริงที่ไม่มีการระบุชื่อ ข้อมูลมีให้ใช้งานหลายรูปแบบ: ชุดเนื้อหา ไฟล์ Power BI Desktop .pbix หรือเวิร์กบุ๊ก Excel ดู [ตัวอย่างสำหรับ Power BI](sample-datasets.md) 

บทช่วยสอนนี้จะสำรวจชุดเนื้อหาของตัวอย่างการขายและการตลาดในบริการของ Power BI เนื่องจากประสบการณ์การใช้รายงานจะคล้ายคลึงกันใน Power BI Desktop ดังนั้นคุณสามารถใช้ Power BI Desktop กับไฟล์ .pbix ตัวอย่างใน Power BI Desktop ได้ 

คุณไม่จำเป็นต้องมีสิทธิการใช้งาน Power BI ในการสำรวจตัวอย่างใน Power BI Desktop ถ้าคุณไม่มีสิทธิการใช้งาน Power BI Pro คุณสามารถบันทึกตัวอย่างไปยังพื้นที่ทำงานของฉันในบริการของ Power BI ได้ 

## <a name="get-the-sample"></a>รับตัวอย่าง

ก่อนที่คุณสามารถใช้ตัวอย่าง คุณต้องดาวน์โหลดในรูปแบบ[ชุดเนื้อหา](#get-the-content-pack-for-this-sample) [ไฟล์ .pbix](#get-the-pbix-file-for-this-sample) หรือ[เวิร์กบุ๊ก Excel](#get-the-excel-workbook-for-this-sample)

### <a name="get-the-content-pack-for-this-sample"></a>รับชุดเนื้อหาสำหรับตัวอย่างนี้

1. เปิดบริการ Power BI (app.powerbi.com) ลงชื่อเข้าใช้ และเปิดพื้นที่ทำงานที่คุณต้องการบันทึกตัวอย่าง

   ถ้าคุณไม่มีสิทธิการใช้งาน Power BI Pro คุณสามารถบันทึกตัวอย่างไปยังพื้นที่ทำงานของฉัน

2. ที่มุมด้านล่างซ้าย เลือก**รับข้อมูล**
   
   ![เลือกรับข้อมูล](media/sample-datasets/power-bi-get-data.png)
3. บนหน้า **รับข้อมูล** ที่ปรากฏขึ้น เลือก **ตัวอย่าง**
   
4. เลือก **ตัวอย่างการขายและการตลาด** แล้วเลือก**เชื่อมต่อ**   
  
   ![เชื่อมต่อกับตัวอย่าง](media/sample-sales-and-marketing/sales9.png)
   
5. Power BI นำเข้าชุดเนื้อหา จากนั้นเพิ่มแดชบอร์ด รายงาน และชุดข้อมูลใหม่ไปยังพื้นที่ทำงานปัจจุบันของคุณ
   
   ![ป้อนตัวอย่างการขายและการตลาด](media/sample-sales-and-marketing/sales11.png)
  
### <a name="get-the-pbix-file-for-this-sample"></a>รับไฟล์ .pbix สำหรับตัวอย่างนี้

อีกทางเลือกหนึ่งคือ คุณสามารถดาวน์โหลดตัวอย่างการขายและการตลาดเป็น [ไฟล์ .pbix](https://download.microsoft.com/download/9/7/6/9767913A-29DB-40CF-8944-9AC2BC940C53/Sales%20and%20Marketing%20Sample%20PBIX.pbix) ซึ่งถูกออกแบบมาสำหรับใช้กับ Power BI Desktop

### <a name="get-the-excel-workbook-for-this-sample"></a>รับเวิร์กบุ๊ก Excel สำหรับตัวอย่างนี้

ถ้าคุณต้องการดูแหล่งข้อมูลสำหรับตัวอย่างนี้ ตัวอย่างนี้ยังมีให้ในรูปแบบ[เวิร์กบุ๊ก Excel](https://go.microsoft.com/fwlink/?LinkId=529785) เวิร์กบุ๊กประกอบด้วยแผ่นงาน Power View ที่คุณสามารถดู และปรับเปลี่ยน หากต้องการดูข้อมูลดิบ ให้เปิดใช้งาน add-in การวิเคราะห์ข้อมูล แล้วจากนั้นเลือก**Power Pivot > จัดการ** หากต้องการเปิดใช้งาน Power View และ Power Pivot add-in โปรดดทีู่[ดูตัวอย่าง Excel จากใน Excel เอง](sample-datasets.md#optional-take-a-look-at-the-excel-samples-from-inside-excel-itself)สำหรับรายละเอียด

## <a name="what-is-our-dashboard-telling-us"></a>แดชบอร์ดกำลังบอกอะไรแก่เรา
มาเริ่มต้นการสำรวจของเราที่แดชบอร์ด และดูไทล์ที่ CMO เลือกมาปักหมุด เราเห็นข้อมูลเกี่ยวกับส่วนแบ่งทางการตลาด ยอดขาย และความคิดเห็นต่อผลิตภัณฑ์ และเราเห็นข้อมูลที่แบ่งย่อยตามภูมิภาค เวลา และการแข่งขัน

* ไทล์ตัวเลขไปทางคอลัมน์ด้านซ้าย แสดงปริมาณยอดขายของอุตสาหกรรมในปีที่ผ่านมา (50,000), ส่วนแบ่งการตลาด (32.86%), ปริมาณขาย (16,000), คะแนนความคิดเห็น (68), ช่องว่างความคิดเห็น (4), และจำนวนหน่วยทั้งหมดที่ขาย (1 ล้าน)
* แผนภูมิเส้นบนสุด ( **% ส่วนแบ่งตลาดของหน่วย เทียบกับ % ส่วนแบ่งตลาด 12 เดือน**) แสดงให้เห็นว่าการผันผวนของเรามีการใช้งานอย่างไรเมื่อเวลาผ่านไป โปรดสังเกตว่าลดลงมากในเดือนมิถุนายน นอกจากนี้ ส่วนแบ่ง 12 เดือน (R12M) ของเรา เพิ่มขึ้นอยู่ช่วงนึง แล้วก็เริ่มนิ่ง
* คู่แข่งที่ใหญ่ที่สุดของเราคือ Aliqui เห็นชัดเจนตรงไทล์แผนภูมิ คอลัมน์กลาง ( **% ความแตกต่างผลรวมหน่วยตั้งแต่ต้นปี**)
* ธุรกิจส่วนใหญ่ของเรา อยู่ในภูมิภาคตะวันออกและภูมิภาคส่วนกลาง
* แผนภูมิเส้นที่อยู่ด้านล่าง (**ผลรวมหน่วยสำหรับปี 2014**) แสดงให้เห็นว่า การตกของเราในเดือนมิถุนายนไม่ใช่เกิดจากฤดูกาล ไม่มีคู่แข่งของเรารายไหน ที่แสดงแนวโน้มแบบเดียวกัน
* **ไทล์ผลรวมหน่วยทั้งหมด** และ **ผลรวมหน่วย YTD** ทางด้านขวาแสดงหน่วยที่ขาย โดยเซกเมนต์และตามภูมิภาค/ผู้ผลิต เซ็กเมนต์ของตลาดที่ใหญ่ที่สุดของเราคือ **ประสิทธิภาพ** และ **ความสะดวกสบาย**

## <a name="use-qa-to-dig-a-little-deeper"></a>ใช้การถามตอบเพื่อเจาะลึกลงไปอีกหน่อย

โดยใช้ถามตอบ คุณสามารถค้นหารายละเอียดเพิ่มเติมในข้อมูล

### <a name="which-segments-drive-our-sales-do-they-match-the-industry-trend"></a>เซ็กเมนต์ไหนที่ผลักดันยอดขายของเรา ตรงกับแนวโน้มอุตสาหกรรมหรือไม่
1. เลือกไทล์ **ผลรวมหน่วยโดยรวมตามส่วน** ที่เปิดถามตอบ และแสดงขึ้นด้วยคำถาม *ผลรวมหน่วยตามส่วน*
2. ในส่วนท้ายของคำถามที่มีอยู่แล้ว ให้เพิ่ม *สำหรับ VanArsdel* Q&A ตีความคำถาม และแสดงแผนภูมิที่ปรับปรุงแล้วเป็นคำตอบ โปรดสังเกตว่าปริมาณผลิตภัณฑ์ของเราส่วนใหญ่จากส่วน **ความสะดวก** และ **การควบคุม**

   ![คำถาม Q&A: ผลรวมหน่วยตามส่วนสำหรับ VanArsdel](media/sample-sales-and-marketing/sales2.png)
3. ส่วนแบ่งของเราในหมวดหมู่ **การดูแล** และ **ความสะดวก** สูง ส่วนเหล่านี้เป็นหนึ่งในสิ่งที่เราแข่งขัน
4. กลับไปยังแดชบอร์ดโดยการเลือก **ตัวอย่างการขายและการตลาด** ในบานหน้าต่างนำทางด้านบน

### <a name="what-does-total-unit-market-share-look-like-for-category-versus-region"></a>ส่วนแบ่งทางการตลาดของจำนวนหน่วยรวมเป็นอย่างไร ในแต่ละประเภท (เทียบกับภูมิภาค)
1. สังเกตไทล์ **ผลรวมหน่วย YTD ตามผู้ผลิต ภูมิภาค** ผลรวมหน่วยส่วนแบ่งตลาดตามประเภท่คืออะไร

   ![ไทล์ ผลรวมหน่วย YTD ตามผู้ผลิต ภูมิภาค](media/sample-sales-and-marketing/sales3.png)
2. เลือกกล่องคำถามที่ด้านบนสุดของแดชบอร์ด และพิมพ์คำถาม *ผลรวมหน่วยตามผู้ผลิตและประเภท สำหรับ 2014 เป็นแผนที่ต้นไม้* สังเกตว่า การแสดงผลจะเปลี่ยนไปขณะที่คุณพิมพ์คำถาม

   ![คำถาม Q&A: ผลรวมหน่วยตามผู้ผลิตและประเภท](media/sample-sales-and-marketing/sales12.png)
3. เพื่อเปรียบเทียบผลที่ได้ ปักหมุดแผนภูมิไปยังแดชบอร์ด สังเกตข้อเท็จจริงที่น่าสนใจนี้: ในปี 2014 VanArsdel จำหน่ายเฉพาะผลิตภัณฑ์ในประเภท **เมือง**
4. กลับไปยังแดชบอร์ด

## <a name="sales-and-marketing-sample-report"></a>รายงานตัวอย่างการขายและการตลาด

แดชบอร์ดเป็นจุดที่จะเข้าไปยังรายงาน ถ้าไทล์ถูกสร้างขึ้นจากรายงานพื้นฐาน คลิกที่ไทล์นั้นจะเปิดรายงานขึ้นมา

บนแดชบอร์ดของเรา บรรทัด **% ส่วนแบ่งตลาดหน่วย R12M** ในแผนภูมิ **% ส่วนแบ่งตลาดหน่วย เทียบกับ % ส่วนแบ่งตลาดหน่วยย้อนหลัง 12 เดือน** แสดงว่าส่วนแบ่งตลาดของเราไม่เพิ่มขึ้นอีกเมื่อเวลาผ่านไป แต่กลับมีการลดลงของเล็กน้อย แล้วทำไมส่วนแบ่งตลาดของเรา ตกลงมามากในเดือนมิถุนายน 

รายงานสำหรับตัวอย่างการขายและการตลาดมีสี่หน้า
 
### <a name="vanarsdel---market-share-page"></a>VanArsdel - หน้าส่วนแบ่งตลาด
หน้าที่ 1 ของรายงานเรา มุ่งเน้นที่ส่วนแบ่งทางการตลาดของ VanArsdel

1. บนแดชบอร์ดเลือกแผนภูมิ **% ส่วนแบ่งตลาดหน่วย เปรียบเทียบกับ %ส่วนแบ่งตลาดหน่วยย้อนหลัง 12 เดือน** เพื่อเปิดหน้า **VanArsdel - ส่วนแบ่งตลาด** ของรายงานตัวอย่างการขายและการตลาด

   ![VanArsdel - หน้าส่วนแบ่งตลาด](media/sample-sales-and-marketing/sales5.png)

2. ดูที่แผนภูมิคอลัมน์ **ผลรวมหน่วยตามเดือนและเป็นของ VanArsdel** ที่ด้านล่างของรายงาน คอลัมน์สีดำแทน VanArsdel (ผลิตภัณฑ์ของเรา) และคอลัมน์สีเขียวคือคู่แข่งของเรา การตกลงในเดือนมิถุนายนปี 2014 ที่ VanArsdel ประสบอยู่ ไม่พบในคู่แข่งของเรา

3. แผนภูมิแท่ง **ผลรวมปริมาณหมวดหมู่ตามเซกเมนต์** ทางด้านขวา จะถูกกรองเพื่อแสดงส่วนที่ 2 อันดับบนสุดของ VanArsdel ดูว่าตัวกรองนี้สร้างขึ้นได้อย่างไร:  

   a. เลือกแผนภูมิ **ปริมาณรวมของประเภทตามเซกเมนต์**

   b. เลือกบานหน้าต่าง **ตัวกรอง** ทางด้านขวาเพื่อขยาย  

   c. ภายใต้ **ตัวกรองระดับการมองเห็น** สังเกตว่า **เซกเมนต์** ได้รับการกรองเพื่อรวมเฉพาะส่วน **ความสะดวกสบาย** และ **ประหยัด** เท่านั้น  

   d. ปรับเปลี่ยนตัวกรองโดยการเลือก **เซกเมนต์** เพื่อขยายส่วนนั้น แล้วทำเครื่องหมาย **ประสิทธิภาพ** เพื่อเพิ่มเซกเมนต์นั้นลงไปด้วย  

4. ในแผนภูมิ **ผลรวมหน่วยตามเดือนและเป็นของ VanArsdel** เลือก **Yes** ในคำอธิบายแผนภูมิเพื่อกรองแบบไขว้หน้าโดย VanArsdel ในแผนภูมิ **ปริมาณรวมประเภทตามเซกเมนต์** สังเกตว่าเราไม่ได้กรอกเซกเมนต์ **ประสิทธิภาพ** ให้ครบถ้วน

5. เลือก **Yes** อีกครั้งเพื่อเอาตัวกรองออก

6. ดูที่แผนภูมิเส้น **%ส่วนแบ่งตลาดหน่วย และ %ส่วนแบ่งตลาด R12M ตามเดือน** จะแสดงส่วนแบ่งตลาดรายเดือน และส่วนแบ่งตลาดย้อนหลัง 12 เดือนของเรา ข้อมูลย้อนหลัง 12 เดือน ช่วยลดความผันผวนรายเดือน และแสดงให้เห็นแนวโน้มระยะยาว ในแผนภูมิแท่ง **ปริมาณรวมประเภทตามเซกเมนต์** ให้เลือก **ความสะดวก** จากนั้น **ความประหยัด** เพื่อดูความผันผวนของส่วนแบ่งตลาดสำหรับแต่ละเซกเมนต์ โปรดทราบว่าเซกเมนต์ **ความประหยัด** จะแสดงความผันผวนในส่วนแบ่งตลาดมากกว่า

เรายังคงกำลังมองหาว่า ทำไมส่วนแบ่งทางการตลาดของเราถึงตกลงมากในเดือนมิถุนายน ถัดไป เราจะตรวจสอบหน้า **การวิเคราะห์ความคิดเห็น** ของรายงาน

### <a name="sentiment-analysis-page"></a>หน้าการวิเคราะห์ความคิดเห็น
หน้าสามของรายงานเน้นไปที่ความคิดเห็นของผู้ใช้งาน

![หน้าการวิเคราะห์ความคิดเห็น](media/sample-sales-and-marketing/sales6.png)

Tweets, Facebook, บล็อกและบทความล้วนแต่ส่งผลต่อความคิดเห็นของผู้ใช้งาน ซึ่งจะปรากฏในแผนภูมิเส้นสองแผนภูมิที่ด้านซ้ายของหน้า แผนภูมิ **VanArsdel - ความคิดเห็นรายเดือน** ที่มุมซ้ายบนแสดงว่าความคิดเห็นสำหรับผลิตภัณฑ์ของเราส่วนใหญ่ค่อนข้างเป็นกลางจนถึงเดือนกุมภาพันธ์ จากนั้นก็ตกลงมากตั้งแต่เดือนกุมภาพันธ์ และตกลงถึงจุดต่ำสุดในเดือนมิถุนายน เกิดอะไรขึ้นถึงทำให้ความคิดเห็นตกลงเช่นนี้ 

ต้องดูแหล่งข้อมูลภายนอก ในเดือนกุมภาพันธ์ มีหลายบทความ บล็อกโพสต์ ที่จัดอันดับการบริการลูกค้าของ VanArsdel ว่าแย่ที่สุดในอุตสาหกรรม ข่าวที่ไม่ดีนี้มีผลโดยตรงต่อความคิดเห็นของลูกค้าและการขาย VanArsdel พยายามอย่างหนักเพื่อปรับปรุงการบริการลูกค้า และลูกค้าและอุตสาหกรรมก็มองเห็น ในเดือนกรกฎาคม ความคิดเห็นเริ่มปรับตัวดีขึ้น และถึงจุดสูงสุดที่แถว หกสิบกว่า ๆ การเพิ่มขึ้นเล็กน้อยนี้ในความคิดเห็นนี้จะแสดงในแผนภูมิ **หน่วยรวมตามรายเดือน** ในหน้าหนึ่งและสองของรายงาน บางที นี่ช่วยอธิบายการตกลงของส่วนแบ่งทางการตลาดของเดือนมิถุนายนได้บางส่วน

ช่องว่างด้านความคิดเห็นอาจเป็นอีกหนึ่งพื้นที่ในการสำรวจ เขตใดบ้างที่มีช่องว่างด้านความคิดเห็นสูงสุด สามารถจัดการได้อย่างไรและสามารถทำซ้ำในเขตอื่น ๆ ได้อย่างไร

### <a name="ytd-category-trend-analysis-page"></a>หน้าการวิเคราะห์แนวโน้มประเภท YTD
หน้าสองของรายงานเน้นไปที่แนวโน้มหมวดหมู่ปีต่อวัน

![หน้าการวิเคราะห์แนวโน้มประเภท YTD](media/sample-sales-and-marketing/reportpage2.png)

โปรดสังเกตรายละเอียดดังต่อไปนี้:
* VanArsdel เป็นบริษัทขนาดใหญ่ที่สุดในหมวดหมู่นี้และคู่แข่งที่ใหญ่ที่สุดคือ Natura, Aliqui และ Pirium เราจะไม่ละสายตาจากพวกเขา
* Aliqui ก็กำลังเติบโต แต่ปริมาณของผลิตภัณฑ์เมื่อเทียบกับเราแล้ว ยังต่ำมาก
* แผนที่ต้นไม้แสดง VanArsdel เป็นสีเขียว ในภูมิภาคตะวันออก ผู้ใช้งานต้องการการแข่งขันของเราแต่ในภูมิภาคกลางเรากำลังดำเนินการ ส่วนแบ่งในภูมิภาคตะวันออกเป็นการใช้งานร่วมกันต่ำสุดของเรา
* ภูมิศาสตร์มีผลต่อจำนวนหน่วยที่ขายได้ ภูมิภาคตะวันออกเป็นภูมิภาคที่สำคัญสำหรับผู้ผลิตส่วนใหญ่ และ VanArsdel มีความแข็งแกร่งในภูมิภาคส่วนกลางเช่นกัน
* บนแผ่นภูมิ **% ความแปรผันของ YTD ในหน่วยรวมตามเดือนและบริษัทผู้ผลิต** ในด้านขวาล่าง โปรดสังเกตว่าเรามีความแปรผันเชิงบวก ซึ่งเป็นสัญญาณที่ดี เรากำลังทำได้ดีกว่าปีที่ผ่านมา แต่คู่แข่งของเรา Aliqui ก็เช่นกัน

### <a name="growth-opportunities-page"></a>หน้าโอกาสทางการขาย
หน้าสี่ของรายงานเน้นไปที่การวิเคราะห์ผลิตภัณฑ์ที่แข่งขัน

![หน้าโอกาสทางการขาย](media/sample-sales-and-marketing/sales8.png)

โปรดสังเกตรายละเอียดดังต่อไปนี้:
* แผนภูมิ **หน่วยรวมตามความคิดเห็น** ในด้านล่างซ้ายแสดงเซ็กเมนต์ทุกประเภท ยกเว้นของเซ็กเมนต์ที่แข็งแกร่งที่สุดสองเซ็กเมนต์ของ VanArsdel เลือกแต่ละเซ็กเมนต์ตามลำดับเพื่อระบุพื้นที่การขยายที่อาจเกิดขึ้นสำหรับ VanArsdel 
* โปรดสังเกตว่าเซ็กเมนต์**ที่สุด**และ**ประสิทธิภาพ** กำลังเติบโตได้เร็วกว่าเซ็กเมนต์อื่น อย่างไรก็ตาม เราจะไม่แข่งขันในเซ็กเมนต์เหล่านั้น หากเราต้องการย้ายไปยังเซ็กเมนต์เหล่านี้ เราสามารถใช้ข้อมูลของเราเพื่อดูว่าเซ็กเมนต์ใดได้รับความนิยมในภูมิภาคใด เราสามารถตรวจสอบคำถามดังกล่าวเช่น ภูมิภาคใดกำลังเติบโตเร็วกว่า และใครจะมาเป็นคู่แข่งที่ใหญ่ที่สุดในเซ็กเมนต์นั้น
* ยังจำการตกลงของส่วนแบ่งทางการตลาดในเดือนมิถุนายนหรือไม่ มิถุนายนเป็นเดือนที่สำคัญสำหรับเซ็กเมนต์ **ประสิทธิภาพ** – เซ็กเมนต์ที่เราไม่แข่งขันเลย รายละเอียดนี้สามารถช่วยอธิบายการตกลงของส่วนแบ่งทางการตลาดในเดือนมิถุนายน

โดยการกรองการแสดงภาพ ตาม VanArsdel, ตามเซ็กเมนต์, ตามเดือน และ ตามภูมิภาค เราสามารถค้นพบโอกาสในการเติบโตสำหรับ VanArsdel

## <a name="next-steps-connect-to-your-data"></a>ขั้นตอนถัดไป: เชื่อมต่อไปยังข้อมูลของคุณ
สภาพแวดล้อมนี้มีความปลอดภัยให้ดำเนินการต่าง ๆ ได้ เนื่องจากคุณสามารถเลือกที่จะไม่บันทึกการเปลี่ยนแปลงของคุณ ถ้าคุณบันทึก คุณสามารถเลือก **รับข้อมูล** สำหรับสำเนาชุดใหม่ของตัวอย่างนี้ได้เสมอ

เราหวังว่าการแนะนำนี้ ได้แสดงให้เห็นว่าแดชบอร์ด, Q&A และรายงาน Power BI สามารถให้ข้อมูลเชิงลึกในข้อมูลทรัพยากรบุคคล ตอนนี้ถึงตาคุณแล้ว ลองเชื่อมต่อกับข้อมูลของคุณเอง ด้วย Power BI คุณสามารถเชื่อมต่อกับแหล่งข้อมูลที่หลากหลาย เมื่อต้องการเรียนรู้เพิ่มเติม ดู[เริ่มต้นใช้งานบริการ Power BI](service-get-started.md)
